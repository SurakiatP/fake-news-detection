{"duration": 0.11150288581848145, "input_args": {"text": "'E-post \u2013 Hillary Clinton og Den muslimske brorskapen av Thierry Meyssan FBI-etterforskinga av Hillary Clinton sin private e-post er ikkje retta mot ei fors\u00f8mmingssak gjeldande tryggleiksrutinar, men mot ein konspirasjon der ein pr\u00f8ver \u00e5 eliminere eitkvart spor av korrespondansen hennar som skulle ha vore arkivert p\u00e5 serverane til den f\u00f8derale staten. Denne kan innehalde utveksling om illegal finansiering eller korrupsjon, og om samband mellom Clinton-familien, Den muslimske brorskapen og jihadistane.\\nVoltaire Network | Damaskus (Syria) | 3 novembre 2016 \u03b5\u03bb\u03bb\u03b7\u03bd\u03b9\u03ba\u03ac English Espa\u00f1ol fran\u00e7ais T\u00fcrk\u00e7e \u0440\u0443\u0441\u0441\u043a\u0438\u0439 Deutsch Portugu\u00eas italiano \u0639\u0631\u0628\u064a Hillary Clinton og stabssjefen hennar, Huma Abedin Reprisen p\u00e5 FBI-etterforskinga av Hillary Clinton sine private e-postar handlar ikkje lenger om tryggleikssp\u00f8rsm\u00e5l, men heller om lureri og juksing p\u00e5 eit muleg h\u00f8gforr\u00e6dersk plan.\\nTeknisk sett s\u00e5 hadde utanriksministeren, i staden for \u00e5 bruke ein av dei sikra serverane til den f\u00f8derale staten, ordna med installasjon av ein privat server i heimen sin, for \u00e5 kunne bruke internett utan \u00e5 etterlate seg spor p\u00e5 noka maskin tilh\u00f8yrande den f\u00f8derale staten. Fru Clinton sin private teknikar hadde t\u00f8mt serveren f\u00f8r FBI kom, s\u00e5 det var umuleg \u00e5 vite korfor ho hadde sett opp eit slikt nettverk.\\nF\u00f8rst la FBI merke til at den private serveren ikkje var beskytta med same tryggleikssystem som utanriksdepartementet sin server. S\u00e5leis hadde fru Clinton berre gjort seg skuldig i brot p\u00e5 tryggleiken. Deretter konfiskerte FBI datamaskina til tidlegare Kongress-mann Anthony Weiner, eksmannen til Huma Abedin som er stabbsjef for Hillary. FBI fann e-postar fr\u00e5 utanriksministeren p\u00e5 datamaskina hans.\\nAnthony Weiner er ein j\u00f8disk politikar med sv\u00e6rt n\u00e6re band til Clinton-familien som hadde ambisjonar om \u00e5 bli borgarmeister av New York. Han m\u00e5tte trekke seg etter ein sv\u00e6rt puritansk skandale \u2013 han hadde sendt erotiske SMS\u2019ar til ei ung kvinne som ikkje var kona hans. Huma Abedin separerte seg offisielt fr\u00e5 han under skandalen, men i r\u00f8ynda gjekk ho ikkje fr\u00e5 han.\\nHuma Abedin er ein US-amerikansk statsborgar som vaks opp i Saudi-Arabia. Far hennar er direkt\u00f8r for eit akademisk tidsskrift \u2013 der ho var medredakt\u00f8r i mange \u00e5r \u2013 som regelmessig trykker kommentarar fr\u00e5 Den muslimske brorskapen. Mor hennar er president for den saudiske foreininga for kvinnelege medlemmer av Brorskapen, og arbeidde saman med kona til den egyptiske presidenten, Mohamed Morsi. Bror hennar Hassan arbeider for sjeik Yusuf al-Qaradawi, det religi\u00f8se overhovudet til Brorskapen og andeleg r\u00e5dgjevar for Al-Jazeera.\\nP\u00e5 ei offisiell reise til Saudi-Arabia bes\u00f8ker utanriksministeren h\u00f8gskulen Dar al-Hekma, akkompagnert av Saleha Abedin (mor til stabbsjefen til Hillary), president for organisasjonen for syster-medlemmane til Brorskapen. Huma Abedin er i dag ein sentral figur i Clinton-kampanjen, ved sidan av kampanje-direkt\u00f8ren John Podesta, eks-generalsekret\u00e6r av Det kvite hus under Bill Clinton. Podesta er ogs\u00e5 den utnemnde Kongress-lobbyisten for Konged\u00f8met Saudi-Arabia \u2013 for den nette sum av $200 000 per m\u00e5nad. Den 12. juni, 2016 publiserte Petra, det offisielle pressebyr\u00e5et til Jordan, eit intervju med kronprinsen av Arabia, Mohamed Ben Salmane, der han fortalde om kor moderne familien hans er, som hadde finansiert Hillary Clintons presidentkampanje i storleiksordenen 20%, sj\u00f8lv om ho er kvinne. Dagen etter denne publiseringa kansellerte byr\u00e5et dette telegrammet og hevda at internettsida hadde blitt hacka.\\nI f\u00f8lge Jordans offisielle pressebyr\u00e5 Petra, publisert den 12. juni 2016, finansierte den saudiske kongefamilien 20 % av Hillary Clintons presidentkampanje. Fru Abedin er ikkje den einaste medlemmen av Obama-administrasjonen med band til Brorskapen. USAs presidents halvbror, Abon\u2019go Malik Obama, er kasserar for Brorskapen sitt misjonsarbeid i Sudan, og ogs\u00e5 president for stiftinga Barack H. Obama Foundation. Han tar sine ordrar direkte fr\u00e5 Sudans president Omar el-B\u00e9chir. Ein Muslimsk bror er medlem av Det nasjonale tryggingsr\u00e5det \u2013 den h\u00f8gaste administrative stillinga i USA. Fr\u00e5 2009 til 2012 var dette Mehdi K. Alhassani. Vi veit ikkje kven som kom etter han, men Det kvite hus nekta for at en Muslimsk bror var medlem av R\u00e5det inntil bevis kom fram i lyset. Ein Muslimsk bror, Rashad Hussain, er ogs\u00e5 US-amerikansk ambassad\u00f8r til Den islamske konferansen [OIC, ein organisasjon med 57 medlemsstatar, stifta i Saudi-Arabia i mai 1971, til fremje av muslimsk solidaritet]. Dei andre Br\u00f8rne som har blitt identifiserte innehar mindre viktige verv. Men vi m\u00e5 nemne Louay M. Safi, noverande medlem av Syrias nasjonalkoalisjon og tidlegare r\u00e5dgjevar for Pentagon.\\nPresident Obama og halvbroren Abon\u2019go Malik Obama i Det ovale kontoret. Abon\u2019go Malik er kasserar for misjonsarbeidet til Den muslimske brorskapen i Sudan. I april 2009, to m\u00e5nadar f\u00f8r talen sin i Kairo, tok president Obama i l\u00f8yndom imot ein delegasjon av Brorskapen p\u00e5 Det ovale kontoret. I l\u00f8pet av sine f\u00f8rste m\u00e5nadar som president hadde han allereie invitert Ingrid Mattson, presidenten for organisasjonen Association of Muslim Brothers and Sisters in the United States [organisasjonen for muslimske br\u00f8r og systrer i USA].\\nFr\u00e5 si side hadde Clinton-stiftinga sett inn Gehad el-Haddad som direkt\u00f8r for sitt eige \u00abKlima\u00bb-prosjekt \u2013 han er ein av verdsleiarane for Brorskapen, og hadde inntil d\u00e5 vore leiar for eit koransk TV-program. Far hans var med p\u00e5 \u00e5 stifte Brorskapen, d\u00e5 den vart skapt av CIA og MI6 i 1951. Gehad forlot Stiftinga i 2012, d\u00e5 han vart talsmann for kandidat Mohammed Morsi i Kairo, og deretter den offisielle talsmannen for Den muslimske brorskapen globalt.\\nSidan alle dei jihadistiske leiararne i verda har kome fr\u00e5 enten Den muslimske Brorskapen eller Den sufistiske ordenen til Naqshband\u00ee [ei militant grein av islam] \u2013 dei to komponentane til Den muslimske verdsligaen, den saudiske anti-arabiske nasjonalist-organisasjonen \u2013 skulle vi likt \u00e5 vite meir om fru Clinton sine relasjonar til Saudi Arabia og Den muslimske brorskapen.\\nNo har det seg faktisk slik at p\u00e5 laget til utfordraren hennes, Donald Trump, finn vi general Michael T. Flynn, som pr\u00f8vde \u00e5 motsette seg at Det kvite hus danna Kalifatet, og trakk seg ifr\u00e5 leiinga av Forsvarets etterretningsbyr\u00e5 (Defense Intelligence Agency) for \u00e5 signalisere motstanden sin. Han arbeider jamsides med Frank Gaffney, ein historisk \u00abkaldkrigar\u00bb, no kvalifisert som \u00abkonspirasjonsteoretikar\u00bb for \u00e5 ha dratt til felts mot n\u00e6rv\u00e6ret av Brorskapen i den f\u00f8derale staten.\\nDet er underforst\u00e5tt at all st\u00f8tte til jihadistiske organisasjonar fr\u00e5 FBI sitt synspunkt er kriminelle brotsverk, uansett kva for retningslinjer CIA m\u00e5tte ha. I 1991 hadde politiet \u2013 og senator John Kerry \u2013 provosert fram kollapsen til BCCI, ein pakistansk bank (sj\u00f8lv om den er registrert p\u00e5 Cayman Islands) som CIA brukte til allslags hemmelege operasjonar i fellesskap med Den muslimske brorskapen og ogs\u00e5 Latino-narkokartell.\\nThierry Meyssan Oversettelse\\nMonica Sortland'"}, "time": 1742562223.9393284}