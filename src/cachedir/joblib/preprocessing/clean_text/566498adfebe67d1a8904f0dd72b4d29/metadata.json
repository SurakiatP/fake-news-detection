{"duration": 0.04706311225891113, "input_args": {"text": "'A\u00e7\u0131k ittifak, uzun itaat yazan Manlio Dinucci Barack Obama, \u00fclkesini \u0130talya ile bir araya getiren \u00ab a\u00e7\u0131k ittifak [ve] uzun dostluk \u00bb ile hakl\u0131 olarak \u00f6v\u00fcnd\u00fc. Ger\u00e7ekten de bu Avrupa \u00fclkesi, ABD\u2019li efendisine \u00e7e\u015fitli anla\u015fmalarla ve uzun bir uygulama ile boyundurukla ba\u011fl\u0131 durumda.\\nVoltaire \u0130leti\u015fim A\u011f\u0131 | Roma (\u0130talya) | 2 Kas\u0131m 2016 fran\u00e7ais italiano English Espa\u00f1ol Parlamento muhalefetinin sessiz su\u00e7 ortakl\u0131\u011f\u0131nda ulusal politikam\u0131za m\u00fcdahale ederek, \u0130talyanlar\u0131 referandumda \u00ab Evet \u00bb oyu kullanmaya \u00e7a\u011f\u0131ran Ba\u015fkan Barack Obama, \u00ab yak\u0131n dostu Matteo (Renzi) \u00bb\u2019ya, \u0130talya ve ABD aras\u0131nda \u00ab a\u00e7\u0131k ittifaklar, uzun bir dostluk \u00bb oldu\u011funu s\u00f6yledi.\\n\u0130ttifaklar\u0131n ve her \u015feyden \u00f6nce \u0130talya\u2019y\u0131 ABD\u2019ye boyun e\u011fdiren Atlantik \u0130ttifak\u0131n\u0131n a\u00e7\u0131k oldu\u011fu konusunda hi\u00e7bir \u015f\u00fcphe yok. Avrupa M\u00fcttefik Y\u00fcksek Komutan\u0131 hala ABD Ba\u015fkan\u0131 taraf\u0131ndan atanmakta ve di\u011fer t\u00fcm kilit komutanl\u0131klar ABD\u2019nin elinde.\\nSo\u011fuk Sava\u015f\u0131n sona ermesinden sonra, SSCB\u2019nin b\u00f6l\u00fcnmesi ertesinde Washington, \u00ab ittifak\u0131n komuta yap\u0131s\u0131n\u0131 \u2013yani ABD komutas\u0131n\u0131- may\u0131nlayacak sadece Avrupal\u0131 ayg\u0131tlar\u0131n kurulmas\u0131n\u0131 engelleyerek, NATO\u2019yu bir n\u00fcfuz ve ABD\u2019nin Avrupa i\u015flerine m\u00fcdahale kanal\u0131 olarak koruman\u0131n temel \u00f6nemini \u00bb belirtiyordu. Jens Stoltenberg, \u00ab Avrupa b\u00fcy\u00fck fikri \u00bb \u00fczerine yap\u0131lan yuvarlak masa toplant\u0131s\u0131nda \u015f\u00f6yle diyordu: \u00ab Avrupa savunmas\u0131n\u0131n g\u00fc\u00e7lendirilmesinin bir t\u00fcr NATO\u2019nun tekrar\u0131 olmamas\u0131n\u0131, NATO\u2019ya se\u00e7enek haline gelmemesini sa\u011flamal\u0131y\u0131z \u00bb. Bunun teminat\u0131, 28 AB \u00fclkesinden 22\u2019sinin (Birle\u015fik Krall\u0131\u011f\u0131n birlikten \u00e7\u0131k\u0131\u015f\u0131ndan sonra 27\u2019sinden 21\u2019inin), Avrupa Birli\u011fi taraf\u0131ndan \u00ab ortak savunman\u0131n temeli \u00bb olarak tan\u0131nan, ABD komutas\u0131 alt\u0131ndaki NATO \u00fcyesi olmas\u0131d\u0131r.\\nAB\u2019nin d\u0131\u015f ve askeri politikas\u0131 b\u00f6ylece, temel \u00e7\u0131karlar\u0131 tehlikeye d\u00fc\u015ft\u00fc\u011f\u00fcnde \u00e7\u0131kar \u00e7at\u0131\u015fmalar\u0131 yeniden yo\u011funla\u015fan Avrupal\u0131 b\u00fcy\u00fck g\u00fc\u00e7lerin \u00fczerinde ama\u00e7 birli\u011fi yapt\u0131\u011f\u0131, asli olarak ABD stratejisine tabi durumdad\u0131r: yeni devletsel ve toplumsal \u00f6znelerin ortaya \u00e7\u0131kmas\u0131 kar\u015f\u0131s\u0131nda gittik\u00e7e daha da karars\u0131zla\u015fan Bat\u0131\u2019n\u0131n \u00fcst\u00fcnl\u00fc\u011f\u00fcn\u00fc muhafaza etmek. Bunun i\u00e7in \u00c7in-Rus stratejik mutabakat\u0131n\u0131n meyvesi olan \u015eanghay \u0130\u015fbirli\u011fi \u00d6rg\u00fct\u00fc\u2019n\u00fcn, kendi alan\u0131n\u0131 d\u00fcnyan\u0131n en b\u00fcy\u00fck b\u00fct\u00fcnle\u015fik ekonomik sahas\u0131 haline getirebilecek kaynaklara sahip oldu\u011funu d\u00fc\u015f\u00fcnmek yeterlidir.\\nABD ve NATO stratejisi kapsam\u0131nda \u2013Beyaz Saray\u2019\u0131n belgeledi\u011fine g\u00f6re- \u0130talya, \u00ab ABD\u2019nin sa\u011flam ve etkin m\u00fcttefiki \u00bb olarak \u00f6ne \u00e7\u0131k\u0131yor. \u00ab \u0130talya\u2019n\u0131n, t\u00fcm \u00fclkeye da\u011f\u0131lm\u0131\u015f bulunan tesislerde, ABD Savunma Bakanl\u0131\u011f\u0131na ba\u011fl\u0131 30 000 asker ve memura ev sahipli\u011fi yapmas\u0131 \u00bb ger\u00e7e\u011fi bunu ortaya koyuyor.\\n\u0130talya ayn\u0131 zamanda, geni\u015f bir \u00ab meydan okuma \u00bb yelpazesi i\u00e7in askeri g\u00fc\u00e7 ve finansman sa\u011flayan \u00ab ABD\u2019nin k\u00fcresel g\u00fcvenlik orta\u011f\u0131d\u0131r \u00bb : Kosova\u2019da, Afganistan\u2019da, Irak\u2019ta, Libya\u2019da, Suriye\u2019de, Balt\u0131k Denizi\u2019nde ve di\u011fer yerlerde, ABD/NATO sava\u015f ayg\u0131t\u0131n\u0131n m\u00fcdahil oldu\u011fu ve bulundu\u011fu her yerde.\\nABD-\u0130talya ili\u015fkisinin ne d\u00fczeyde oldu\u011funu son bir olgu teyit etmektedir: \u0130talya\u2019n\u0131n sat\u0131n alma taahh\u00fcd\u00fcnde bulundu\u011fu, ABD\u2019nin Lockheed Martin firmas\u0131n\u0131n \u00fcretimi 90 adet F-35 avc\u0131 u\u00e7a\u011f\u0131ndan ilk iki tanesi, muhtemelen 8 Kas\u0131m\u2019da, Puglia b\u00f6lgesindeki Amendola \u00fcss\u00fcne varmak \u00fczereler.\\n\u0130talya\u2019n\u0131n, ikinci dereceden ortak olarak F-35 program\u0131na kat\u0131l\u0131m\u0131n\u0131n bedeli, resmi olarak 2016 B\u00fct\u00e7e Yasas\u0131nda belirtildi\u011fi gibi, 12 milyar 356 milyon Euro kamu paras\u0131 art\u0131, hen\u00fcz tamamen operasyonel olmayan ve s\u00fcrekli olarak g\u00fcncellemelere ihtiyac\u0131 olacak avc\u0131 u\u00e7a\u011f\u0131n\u0131n devam eden modifikasyonlar\u0131 i\u00e7in olas\u0131 di\u011fer harcamalar. Buna ra\u011fmen \u2013Analisi Difesa\u2019n\u0131n teyit etti\u011fi gibi-, \u0130talya\u2019n\u0131n kendi F-35\u2019leri \u00fczerinde \u00ab s\u0131n\u0131rl\u0131 bir hakimiyeti \u00bb olacak. Bir ABD yasas\u0131 \u00ab g\u00f6rev verilerinin \u00bb (avc\u0131 u\u00e7aklar\u0131n\u0131n muharebe sistemlerini y\u00f6neten software\u2019ler) ba\u015fkalar\u0131na aktar\u0131lmas\u0131n\u0131 yasakl\u0131yor. Dolay\u0131s\u0131yla, Pentagon\u2019un Rusya\u2019ya kar\u015f\u0131, \u00ab ulusal \u00bb topraklar\u0131m\u0131z \u00fczerinde bug\u00fcnk\u00fc B-61\u2019lerin yerine konu\u015fland\u0131raca\u011f\u0131 yeni B-61-12 n\u00fckleer silahlar\u0131n\u0131n kullan\u0131m\u0131 i\u00e7in \u00f6ng\u00f6r\u00fclen \u0130talyan F-35 u\u00e7aklar\u0131n\u0131 kontrol edecek olan ABD\u2019dir.\\nManlio Dinucci \u00c7eviri\\nOsman Soysal\\nKaynak\\nIl Manifesto (\u0130talya)'"}, "time": 1742628606.873471}