{"duration": 0.12400484085083008, "input_args": {"text": "'ABD\u2019de reform mu olacak yoksa par\u00e7alanacak m\u0131? yazan Thierry Meyssan ABD\u2019deki ba\u015fkanl\u0131k se\u00e7imi kampanyas\u0131n\u0131 g\u00f6zlemleyen Thierry Meyssan, eski ve a\u011f\u0131r uygarl\u0131k \u00e7at\u0131\u015fmas\u0131n\u0131n yeniden hortlamas\u0131n\u0131 analiz ediyor. Hillary Clinton bu se\u00e7imlerde programlar\u0131n de\u011fil ama \u00ab Amerikal\u0131lar\u0131n kim oldu\u011funu \u00bb bilme konusunun \u00f6ne \u00e7\u0131kt\u0131\u011f\u0131n\u0131 a\u00e7\u0131klad\u0131. Cumhuriyet\u00e7ilerin \u00f6nde gelenlerinin Donald Trump\u2019a verdi\u011fi deste\u011fi geri \u00e7ekmesi siyasi sorunlardan daha \u00e7ok ki\u015fisel tutumu y\u00fcz\u00fcnden. Yazar\u0131m\u0131za g\u00f6re ABD, bug\u00fcne kadar farkl\u0131 ufuklardan gelen ve \u00f6zel bir cemaatin ideolojisine boyun e\u011fmeyi kabul eden g\u00f6\u00e7menlerden olu\u015fuyordu. Bug\u00fcn, \u00fclkenin bizzat kendisini par\u00e7alama tehlikesi riskiyle \u00e7atlamakta olan bu modeldir.\\nVoltaire \u0130leti\u015fim A\u011f\u0131 | \u015eam (Suriye) | 26 Ekim 2016 fran\u00e7ais Espa\u00f1ol italiano \u0440\u0443\u0441\u0441\u043a\u0438\u0439 English Deutsch Portugu\u00eas \u03b5\u03bb\u03bb\u03b7\u03bd\u03b9\u03ba\u03ac \u0639\u0631\u0628\u064a Milenarist (yani d\u00fcnyan\u0131n sonunun yakla\u015ft\u0131\u011f\u0131na inanan) se\u00e7menlerin %73\u2019\u00fc Donald Trump\u2019u be\u011fenmiyor. %68\u2019i demokratlar\u0131n aday\u0131 Hillary Clinton\u2019un orta s\u0131n\u0131flar\u0131n haklar\u0131n\u0131 daha iyi koruyaca\u011f\u0131n\u0131; %64\u2019\u00fc d\u0131\u015f politika, %61\u2019i ise ekonomi alan\u0131nda rakibinden daha iyi oldu\u011funu d\u00fc\u015f\u00fcn\u00fcyor. Ge\u00e7ti\u011fimiz ABD se\u00e7im kampanyas\u0131 y\u0131l\u0131 s\u0131ras\u0131nda, retorik derinden de\u011fi\u015fti ve iki kamp aras\u0131nda beklenmedik bir b\u00f6l\u00fcnme ortaya \u00e7\u0131kt\u0131. Adaylar ba\u015fta sadece siyasi konular (servet da\u011f\u0131l\u0131m\u0131 ya da ulusal g\u00fcvenlik gibi) \u00fczerine konu\u015fsalar da, bug\u00fcn art\u0131k \u00f6zellikle seks ve paradan bahsediyorlar.\\nCumhuriyet\u00e7i Partiyi \u2013ki partinin ba\u015fl\u0131ca liderleri adaylar\u0131ndan desteklerini \u00e7ektiler- sabr\u0131n\u0131 \u00e7atlatan ve siyasetin satran\u00e7 tahtas\u0131n\u0131 yeniden \u015fekillendiren siyasi sorunlar de\u011fil, \u00e7ok eski bir uygarl\u0131k b\u00f6l\u00fcnmesini hortlatan bu s\u00f6ylemdir. Bayan Clinton bir yandan siyaseten do\u011fru olma \u00e7abas\u0131 i\u00e7erisindeyken, di\u011feri, yani \u00ab Donald \u00bb eski \u00ab First Lady \u00bbnin ikiy\u00fczl\u00fcl\u00fc\u011f\u00fcn\u00fc ortaya seriyor.\\nHillary Clinton, kocas\u0131yla yatt\u0131klar\u0131n\u0131 itiraf eden kad\u0131nlar\u0131 hedef almaktan ve lekelemekten \u00e7ekinmemesine ra\u011fmen, bir yandan kad\u0131n-erkek e\u015fitli\u011fini savunurken, kendini ki\u015fisel nitelikleriyle de\u011fil ama eski bir Ba\u015fkan\u0131n e\u015fi olarak sunarken, kad\u0131n cinsiyetine kar\u015f\u0131 duygular\u0131n\u0131 gizlemedi\u011fi i\u00e7in Donald Trump\u2019u kad\u0131n d\u00fc\u015fmanl\u0131\u011f\u0131yla su\u00e7luyor. Di\u011fer yandan Donald Trump Devletin \u00f6zelle\u015ftirilmesi s\u00fcrecini ve D\u0131\u015fi\u015fleri Bakanl\u0131\u011f\u0131ndan randevu elde edebilmeleri i\u00e7in Clinton Vakf\u0131 arac\u0131l\u0131\u011f\u0131yla yabanc\u0131 \u015fahsiyetlerden para s\u0131zd\u0131r\u0131lmas\u0131n\u0131; ObamaCare\u2019in kurulu\u015funun yurtta\u015flar\u0131n de\u011fil ama sa\u011fl\u0131k sigortalar\u0131n\u0131n yarar\u0131na hizmet etti\u011fini te\u015fhir ediyor ve i\u015fi se\u00e7im sisteminin do\u011frulu\u011funu tart\u0131\u015fmaya kadar g\u00f6t\u00fcr\u00fcyor.\\nDonald Trump\u2019un kendini ifade etme tarz\u0131n\u0131n \u0131rk\u00e7\u0131l\u0131\u011f\u0131 y\u00fcreklendirdi\u011finin tamamen fark\u0131nday\u0131m ama Clinton yanl\u0131s\u0131 medyalar\u0131n \u00e7\u0131kartt\u0131\u011f\u0131 pat\u0131rt\u0131ya ra\u011fmen bunun se\u00e7im tart\u0131\u015fmas\u0131n\u0131n merkezinde oldu\u011funu hi\u00e7bir \u015fekilde d\u00fc\u015f\u00fcnm\u00fcyorum.\\nLewinsky olay\u0131 s\u0131ras\u0131nda, Ba\u015fkan Bill Clinton\u2019un ulustan \u00f6z\u00fcr dilemesi ve selameti i\u00e7in rahipleri bir araya getirmesi \u00f6nemlidir. Oysa bir ses kayd\u0131 arac\u0131l\u0131\u011f\u0131yla benzer olgularla su\u00e7lanan Donald Trump, din adamlar\u0131 s\u0131n\u0131f\u0131ndan yard\u0131m dilenmeden sadece hedef ald\u0131\u011f\u0131 ki\u015filerden \u00f6z\u00fcr dilemekle yetinmi\u015ftir.\\nBug\u00fcnk\u00fc b\u00f6l\u00fcnme, ABD\u2019de Presbiteryenler, Vaftizciler ve Metodistler taraf\u0131ndan temsil edilen Kalvinistlere kar\u015f\u0131 Katolik, Ortodoks ve Luther\u2019cilerin de\u011ferlerinin isyan\u0131n\u0131 yeniden g\u00fcndeme getirmektedir.\\nHer ne kadar iki aday da p\u00fcriten gelenek i\u00e7erisinde e\u011fitilmi\u015f olsalar da (Clinton Metodist ve Trump Presbiteryen), Bayan Clinton Babas\u0131n\u0131n \u00f6l\u00fcm\u00fcyle birlikte dinine geri d\u00f6nd\u00fc ve bug\u00fcn silahl\u0131 kuvvetler genelkurmay\u0131n\u0131n The Family ad\u0131 verilen ayin gruplar\u0131na kat\u0131l\u0131yor. Trump\u2019a gelince daha i\u00e7sel bir tinsellik uyguluyor ve o kadar s\u0131k tap\u0131naklara gitmiyor.\\nTabi ki, kimse yeti\u015ftirildi\u011fi \u015femalar i\u00e7erisinde kapal\u0131 kalm\u0131yor. Ama d\u00fc\u015f\u00fcnmeden hareket etti\u011fimizde, haberimiz olmadan bunlar\u0131 \u00fcretiveriyoruz. Herkesin dini \u00e7evresi sorunu dolay\u0131s\u0131yla \u00f6nemli olabilir.\\nNeler oldu\u011funu daha iyi anlayabilmemiz i\u00e7in XVIInci y\u00fczy\u0131l \u0130ngiltere\u2019sine geri d\u00f6nmemiz gerekiyor. Oliver Cromwell, yapt\u0131\u011f\u0131 askeri darbe ile Kral I.Charles\u2019\u0131 devirir. Bir Cumhuriyet kuraca\u011f\u0131, \u00fclkenin ruhunu ar\u0131nd\u0131raca\u011f\u0131 iddias\u0131nda bulundu ve eski h\u00fck\u00fcmdar\u0131n kellesini u\u00e7urdu. Kalvin\u2019in d\u00fc\u015f\u00fcncelerinden esinlenen sekter bir rejim kurdu, Papa\u2019ya ba\u011fl\u0131 \u0130rlandal\u0131lar\u0131 kitlesel olarak katletti ve p\u00fcriten ya\u015fam tarz\u0131n\u0131 dayatt\u0131. Ayn\u0131 zamanda Siyonizm\u2019i de tasarlad\u0131: Yahudileri \u0130ngiltere\u2019ye geri \u00e7a\u011f\u0131rd\u0131 ve Filistin\u2019de bir Yahudi Devletinin kurulmas\u0131n\u0131 talep eden d\u00fcnyan\u0131n ilk Devlet ba\u015fkan\u0131 oldu. Bu kanl\u0131 ser\u00fcven, \u00ab Britanya\u2019n\u0131n ilk i\u00e7 sava\u015f\u0131 \u00bb ad\u0131yla an\u0131l\u0131yor.\\nMonar\u015finin yeniden kurulmas\u0131ndan sonra, Cromwell\u2019in P\u00fcritenleri \u0130ngiltere\u2019den ka\u00e7arlar. Hollanda\u2019ya yerle\u015firler ve aralar\u0131ndan baz\u0131lar\u0131 Mayflower gemisiyle Amerika\u2019ya giderken (\u00ab Pilgrimler \u00bb), baz\u0131lar\u0131 g\u00fcney Afrika\u2019da Afrikaneer toplulu\u011funu kurarlar. XVIIInci y\u00fczy\u0131ldaki ABD Ba\u011f\u0131ms\u0131zl\u0131k Sava\u015f\u0131 s\u0131ras\u0131nda, Kalvinistlerin Britanya monar\u015fisine kar\u015f\u0131 m\u00fccadelesine yeniden tan\u0131k oluruz. Bu m\u00fccadele, Britanya tarihi g\u00fcncel el yazmalar\u0131nda \u00ab \u0130kinci \u0130\u00e7 Sava\u015f \u00bb olarak tan\u0131mlan\u0131r.\\nXIXncu y\u00fczy\u0131ldaki \u0130\u00e7 Sava\u015f, G\u00fcney Devletleriyle (genelde Katolik kolonlar\u0131n ya\u015fad\u0131\u011f\u0131) Kuzeydekileri (daha \u00e7ok Protestan kolonlar\u0131n ya\u015fad\u0131\u011f\u0131) kar\u015f\u0131 kar\u015f\u0131ya geldi. Galip gelenlerin yazd\u0131\u011f\u0131 tarih bu \u00e7at\u0131\u015fmay\u0131 k\u00f6leli\u011fe kar\u015f\u0131 \u00f6zg\u00fcrl\u00fck kavgas\u0131 olarak sunuyor ki bu propagandadan ba\u015fka bir \u015fey de\u011fildir (G\u00fcney Devletleri, Britanya monar\u015fisiyle bir ittifak anla\u015fmas\u0131na vard\u0131klar\u0131nda k\u00f6leli\u011fi kald\u0131rm\u0131\u015flard\u0131r). Dolay\u0131s\u0131yla da, P\u00fcritenlerle \u0130ngiliz taht\u0131n\u0131n \u00e7at\u0131\u015fmas\u0131 yeniden kar\u015f\u0131m\u0131za \u00e7\u0131kar ki baz\u0131 tarih\u00e7iler bu y\u00fczden burada bir \u00ab \u00dc\u00e7\u00fcnc\u00fc Britanya \u0130\u00e7 Sava\u015f\u0131ndan \u00bb s\u00f6z ederler.\\nXXinci y\u00fczy\u0131l s\u0131ras\u0131nda, Ba\u015fbakan David Llyod George\u2019un \u00ab konformist olmayan H\u0131ristiyanlar\u0131yla \u00bb Birle\u015fik Krall\u0131kta yeniden ortaya \u00e7\u0131kmas\u0131n\u0131 saymazsak, Britanya uygarl\u0131\u011f\u0131n\u0131n bu i\u00e7 \u00e7at\u0131\u015fmas\u0131 bitmi\u015f gibidir. Bunlar \u0130rlanda\u2019y\u0131 b\u00f6lerler ve Filistin\u2019de \u00ab Yahudi ulusal yurdunu \u00bb yaratmaya giri\u015firler.\\nNe olursa olsun, Richard Nixon\u2019un dan\u0131\u015fmanlar\u0131ndan biri olan Kevin Philips, bu i\u00e7 sava\u015flarla ilgili geni\u015f kapsaml\u0131 bir tez haz\u0131rlar, sorunlar\u0131n hi\u00e7birinin \u00e7\u00f6z\u00fclmedi\u011fi tespitinde bulunur ve bir d\u00f6rd\u00fcnc\u00fc \u00e7at\u0131\u015fman\u0131n duyurusunu yapar [ 1 ].\\n40 y\u0131ldan beri kitlesel olarak Cumhuriyet\u00e7ilere oy veren Kalvinist Kilisesinin m\u00fcritleri, art\u0131k Demokratlar\u0131 destekliyor.\\nBayan Clinton\u2019un ABD\u2019nin yeni Ba\u015fkan\u0131 olaca\u011f\u0131ndan ya da Bay Trump se\u00e7ildi\u011finde, h\u0131zl\u0131 bir \u015fekilde ortadan kald\u0131r\u0131laca\u011f\u0131ndan \u015f\u00fcphe etmiyorum. Ama birka\u00e7 ay i\u00e7erisinde, gerid\u00f6nd\u00fcr\u00fclemez bir demografik geli\u015fim temelinde se\u00e7menler toplulu\u011funun yeniden \u015fekilleni\u015fine tan\u0131k oluyoruz. Halk\u0131n d\u00f6rtte birinden fazlas\u0131n\u0131 bir araya getiren P\u00fcriten k\u00f6kenli Kiliseler, Demokratlar\u0131n kamp\u0131na do\u011fru kay\u0131yor. Modelleri tarihsel bir kaza gibi g\u00f6r\u00fcn\u00fcyor. G\u00fcney Afrika\u2019da ortadan kalkt\u0131 ve ne ABD\u2019de, ne de \u0130srail\u2019de daha \u00e7ok hayatta kalmas\u0131 m\u00fcmk\u00fcn de\u011fil.\\nBa\u015fkanl\u0131k se\u00e7iminin \u00f6tesinde, ABD toplumu h\u0131zla geli\u015fmek ya da yeniden par\u00e7alanmak durumundad\u0131r. Gen\u00e7li\u011fin P\u00fcriten vaizlerin n\u00fcfuzunu kitlesel olarak reddetti\u011fi bir \u00fclkede, e\u015fitlik sorununu ba\u015fka y\u00f6ne kayd\u0131rmak art\u0131k m\u00fcmk\u00fcn de\u011fildir. P\u00fcritenler t\u00fcm insanlar\u0131n e\u015fit oldu\u011fu ama e\u015fde\u011fer olmad\u0131\u011f\u0131 bir toplum \u00f6ng\u00f6r\u00fcyorlar. Lord Cromwell \u0130ngilizler i\u00e7in bir cumhuriyet istiyordu, ama ancak Papa yanl\u0131s\u0131 \u0130rlandal\u0131lar\u0131 katlettikten sonra. B\u00f6ylece bug\u00fcn ABD\u2019de b\u00fct\u00fcn yurtta\u015flar kanun \u00f6n\u00fcnde e\u015fittir, ama ayn\u0131 yasal metinlerden hareketle, mahkemeler ayn\u0131 cinayet ya da su\u00e7larla ilgili beyazlar i\u00e7in hafifletici nedenler bulurken sistematik olarak siyahlar\u0131 mahkum etmektedir. Ve eyaletlerin \u00e7o\u011funda, h\u0131z ihlali i\u00e7in dahi olsa ceza al\u0131nmas\u0131 durumunda, oy kullanma hakk\u0131 kald\u0131r\u0131l\u0131yor. Bunun sonucunda, beyaz ve siyahlar e\u015fittirler, ama baz\u0131 eyaletlerde, siyahi insanlar\u0131n bir\u00e7o\u011funun ayn\u0131 \u015fekilde oy kullanma hakk\u0131 elinden al\u0131nm\u0131\u015ft\u0131r. Bu d\u00fc\u015f\u00fcncenin paradigmas\u0131, d\u0131\u015f politikada, Filistin\u2019de \u00ab iki Devletli \u00e7\u00f6z\u00fcmd\u00fcr \u00bb; e\u015fit, ama \u00f6zellikle e\u015fde\u011fer olmayan.\\nRahip Carter, Reagan, Bush (Sr. ve Jr.\u2019in her ikisi de Pilgrimlerin torunlar\u0131d\u0131rlar), Clinton ve Obama y\u00f6netimlerini, kendi \u00fclkelerinin ideallerine ayk\u0131r\u0131 bir bi\u00e7imde Vahhabili\u011fi ve bug\u00fcn de I\u015e\u0130D\u2019i desteklemeye P\u00fcriten d\u00fc\u015f\u00fcncesi itmi\u015ftir.\\nGe\u00e7mi\u015fte Pilgrimler, Plymouth ve Boston\u2019de ABD\u2019nin ortak haf\u0131zas\u0131nda idealle\u015ftirilen topluluklar olu\u015fturdular. Oysa tarih\u00e7iler bi\u00e7imseldirler, \u00ab Yeni \u0130srail \u00bb\u2019i olu\u015fturduklar\u0131n\u0131 s\u00f6yl\u00fcyorlard\u0131 ve \u00ab Musa\u2019n\u0131n Yasas\u0131n\u0131 \u00bb se\u00e7erler. Tap\u0131naklar\u0131na Ha\u00e7 de\u011fil ama Yasan\u0131n Masalar\u0131n\u0131 yerle\u015ftirirler. Zaten H\u0131ristiyan olmalar\u0131na ra\u011fmen, Yahudi yazmalar\u0131na \u0130ncil\u2019den daha \u00e7ok \u00f6nem veriyorlard\u0131. Kad\u0131nlar\u0131n\u0131 ba\u015flar\u0131n\u0131 \u00f6rtmeye zorlad\u0131lar ve bedensel cezalar\u0131 yeniden g\u00fcndeme getirdiler.\\nThierry Meyssan \u00c7eviri\\nOsman Soysal'"}, "time": 1742562368.4686449}