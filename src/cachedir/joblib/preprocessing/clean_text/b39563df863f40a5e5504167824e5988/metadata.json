{"duration": 0.06690812110900879, "input_args": {"text": "'Hillary Clinton\u2019un elektronik postalar\u0131 ve cemaat yazan Thierry Meyssan FBI\u2019nin Hillary Clinton\u2019un \u00f6zel elektronik postalar\u0131na y\u00f6nelik y\u00fcr\u00fctt\u00fc\u011f\u00fc soru\u015fturma, g\u00fcvenlik kurallar\u0131n\u0131n ihlaline de\u011fil ama Federal Devletin sunucular\u0131nda ar\u015fivlendi\u011fi d\u00fc\u015f\u00fcn\u00fclen yaz\u0131\u015fmalar\u0131n\u0131n t\u00fcm izlerinden dikkatleri ba\u015fka y\u00f6ne \u00e7ekmeyi hedefleyen bir komploya y\u00f6nelik. Elektronik postalar\u0131n bir b\u00f6l\u00fcm\u00fcn\u00fcn yasad\u0131\u015f\u0131 finansmanlar ya da r\u00fc\u015fvete ili\u015fkin, baz\u0131lar\u0131n\u0131n ise Clinton \u00e7iftinin M\u00fcsl\u00fcman Karde\u015fler ve cihat\u00e7\u0131larla ba\u011flant\u0131lar\u0131na ili\u015fki yaz\u0131\u015fmalar\u0131 i\u00e7ermesi muhtemel.\\nVoltaire \u0130leti\u015fim A\u011f\u0131 | \u015eam (Suriye) | 1. Kas\u0131m 2016 \u03b5\u03bb\u03bb\u03b7\u03bd\u03b9\u03ba\u03ac English Espa\u00f1ol fran\u00e7ais \u0440\u0443\u0441\u0441\u043a\u0438\u0439 Deutsch Hillary Clinton ve \u00d6zel Kalem M\u00fcdiresi Huma Abedin. FBI\u2019nin Hillary Clinton\u2019un \u00f6zel elektronik postalar\u0131na ili\u015fkin soru\u015fturmay\u0131 yeniden ba\u015flatmas\u0131, g\u00fcvenlik sorunlar\u0131na de\u011fil ama vatana ihanete kadar varabilecek entrikalara y\u00f6nelik.\\nTeknik olarak, D\u0131\u015fi\u015fleri Bakan\u0131, Federal Devletin g\u00fcvenlikli bir sunucusunu kullanmak yerine, Federal Devlete ait bir makinede iz b\u0131rakmadan interneti kullanabilmek i\u00e7in evine \u00f6zel bir sunucu yerle\u015ftirdi. Bayan Clinton\u2019un \u00f6zel teknisyeni, bu d\u00fczene\u011fin neden kuruldu\u011funun anla\u015f\u0131lmas\u0131n\u0131n \u00f6n\u00fcne ge\u00e7mek i\u00e7in FBI gelmeden sunucuyu temizlemi\u015fti.\\nFBI ilk olarak, \u00f6zel sunucunun D\u0131\u015fi\u015fleri Bakanl\u0131\u011f\u0131 sunucusunun g\u00fcvenli\u011fine sahip olmad\u0131\u011f\u0131n\u0131 g\u00f6zlemledi. Dolay\u0131s\u0131yla da Bayan Clinton sadece bir g\u00fcvenlik ihlali yapm\u0131\u015ft\u0131. \u0130kinci ad\u0131m olarak FBI, eski Kongre \u00fcyesi Anthony Weiner\u2019in bilgisayar\u0131na el koydu. Weiner, Hillary\u2019nin \u00d6zel Kalem M\u00fcdiresi Huma Abedin\u2019in eski e\u015fi. Bilgisayarda D\u0131\u015fi\u015fleri Bakan\u0131\u2019ndan g\u00f6nderilmi\u015f elektronik postalar bulundu.\\nClinton\u2019a \u00e7ok yak\u0131n bir isim olan Anthony Weiner, New York Valisi heveslisi olmu\u015f bir Yahudi siyaset\u00e7i. \u00c7ok p\u00fcriten bir skandal sonras\u0131nda istifa etmek zorunda kald\u0131: e\u015fi d\u0131\u015f\u0131nda bir ba\u015fka gen\u00e7 kad\u0131na erotik SMS mesajlar\u0131 g\u00f6ndermi\u015fti. Bu sars\u0131nt\u0131l\u0131 g\u00fcnler boyunca Huma Abedin ondan resmi olarak ayr\u0131ld\u0131 ama ger\u00e7ekte onu terk etmedi.\\nHuma Abedin, Suudi Arabistan\u2019da e\u011fitim g\u00f6rm\u00fc\u015f bir ABD vatanda\u015f\u0131d\u0131r. Babas\u0131, d\u00fczenli olarak M\u00fcsl\u00fcman Karde\u015flerin g\u00f6r\u00fc\u015flerini \u00fcreten akademik bir dergiyi \u2013Huma\u2019n\u0131n y\u0131llar boyunca yaz\u0131 i\u015fleri sekreterli\u011fini yapt\u0131\u011f\u0131- y\u00f6netiyor. Annesi, cemaate \u00fcye Suudi kad\u0131nlar\u0131n derne\u011fini y\u00f6netiyor ve M\u0131s\u0131r Cumhurba\u015fkan\u0131 Muhammet Mursi\u2019nin e\u015fiyle birlikte \u00e7al\u0131\u015f\u0131yordu. Karde\u015fi Hasan, M\u00fcsl\u00fcman Karde\u015flerin vaizi ve El-Cezire\u2019nin manevi dan\u0131\u015fman\u0131 \u015eeyh Yusuf el-Karadavi\u2019nin hesab\u0131na \u00e7al\u0131\u015fmaktad\u0131r.\\nD\u0131\u015fi\u015fleri Bakan\u0131, Suudi Arabistan\u2019a yapt\u0131\u011f\u0131 resmi bir ziyaret dolay\u0131s\u0131yla, cemaat \u00fcyesi kad\u0131nlar derne\u011fi ba\u015fkan\u0131 Saliha Abedin ile birlikte (\u00f6zel kalem m\u00fcdiresinin annesi) Dar el-Hekma Kolejini ziyaret ediyor. Huma Abedin bug\u00fcn, Clinton\u2019un se\u00e7im kampanyas\u0131nda, kampanya m\u00fcd\u00fcr\u00fc Bill Clinton\u2019un ba\u015fkanl\u0131k d\u00f6neminde Beyaz Saray\u2019\u0131n eski genel sekreteri John Podesta\u2019n\u0131n yan\u0131nda, merkezi \u00f6nemi olan bir ki\u015filik. Podesta \u00f6te yandan 200 000 dolarl\u0131k m\u00fctevaz\u0131 ayl\u0131\u011f\u0131yla Suudi Arabistan Krall\u0131\u011f\u0131n\u0131n Kongredeki yetkili lobicisidir. 12 Haziran 2016\u2019da, \u00dcrd\u00fcn\u2019\u00fcn resmi haber ajans\u0131 Petra, Arabistan\u2019\u0131n veliaht prensi Muhammet bin Salman\u2019\u0131n, bir kad\u0131n olmas\u0131na ra\u011fmen Hillary Clinton\u2019un se\u00e7im kampanyas\u0131n\u0131n %20\u2019sini yasad\u0131\u015f\u0131 olarak finanse eden ailesinin modernli\u011fini vurgulayan bir r\u00f6portaj\u0131n\u0131 yay\u0131nlad\u0131. Yay\u0131n\u0131n ertesi g\u00fcn\u00fc, ajans bu haberi iptal etmi\u015f ve internet sitesinin bilgisayar korsanlar\u0131n\u0131n sald\u0131r\u0131s\u0131na u\u011frad\u0131\u011f\u0131n\u0131 iddia etmi\u015fti.\\n\u00dcrd\u00fcn\u2019\u00fcn resmi haber ajans\u0131 Petra\u2019n\u0131n 12 Haziran 2016 tarihli yay\u0131n\u0131na g\u00f6re, Suudi Kraliyet ailesi, Hillary Clinton\u2019un ba\u015fkanl\u0131k kampanyas\u0131n\u0131n %20\u2019sini yasad\u0131\u015f\u0131 olarak finanse etti. Bayan Abedin, Obama y\u00f6netiminin M\u00fcsl\u00fcman Karde\u015fler cemaatiyle ba\u011flant\u0131l\u0131 olan tek \u00fcyesi de\u011fil. Ba\u015fkan\u0131n \u00fcvey karde\u015fi Abon\u2019go Malik Obama, M\u00fcsl\u00fcman Karde\u015flerin Sudan\u2019da misyoner i\u015fleri veznedar\u0131 ve Barack H. Obama Vakf\u0131n\u0131n Ba\u015fkan\u0131d\u0131r. Do\u011frudan Sudan Devlet Ba\u015fkan\u0131 \u00d6mer el-Be\u015fir\u2019in emri alt\u0131ndad\u0131r. Bir ba\u015fka M\u00fcsl\u00fcman Karde\u015f, ABD\u2019nin en b\u00fcy\u00fck uygulama makam\u0131 olan Ulusal G\u00fcvenlik Konseyi \u00fcyesidir. Bu durum 2009 ile 2012 y\u0131llar\u0131 aras\u0131nda, Mehdi K. Elhassani i\u00e7in ge\u00e7erliydi. Yerine kimin ge\u00e7ti\u011fini bilmiyoruz ama kan\u0131t ortaya \u00e7\u0131k\u0131ncaya kadar, Beyaz Saray bir M\u00fcsl\u00fcman Karde\u015fler \u00fcyesinin Konsey \u00fcyesi oldu\u011funu inkar ediyordu. Yine ayn\u0131 \u015fekilde \u0130slam Konferans\u0131 nezdinde ABD B\u00fcy\u00fckel\u00e7isi olan Ra\u015fit H\u00fcseyin de bir M\u00fcsl\u00fcman Karde\u015fler \u00fcyesidir. Kimlikleri belirlenen di\u011fer cemaat \u00fcyeleri daha az \u00f6nemde mevkileri i\u015fgal etmektedir. Bu arada, halen Suriye Ulusal Koalisyonu \u00fcyesi ve Pentagon\u2019un eski dan\u0131\u015fman\u0131 Luay M. Safi\u2019yi de saymam\u0131z gerekir.\\nBa\u015fkan Obama ve \u00fcvey karde\u015fi Abon\u2019go Malik oval ofiste. Abon\u2019go Malik Sudan\u2019da M\u00fcsl\u00fcman Karde\u015flerin Misyoner i\u015flerinin veznedar\u0131d\u0131r. Nisan 2009\u2019da, Kahire konu\u015fmas\u0131ndan iki ay \u00f6nce, Ba\u015fkan Obama oval ofiste bir M\u00fcsl\u00fcman Karde\u015fler cemaati heyetiyle gizlice g\u00f6r\u00fc\u015fm\u00fc\u015ft\u00fc. Daha \u00f6nce de, g\u00f6revi yeni devrald\u0131\u011f\u0131 g\u00fcnlerde, ABD M\u00fcsl\u00fcman Karde\u015fleri Derne\u011finin Ba\u015fkan\u0131 \u0130ngrid Mattson\u2019u da davet etmi\u015fti.\\n\u00d6te yandan Clinton Vakf\u0131, \u00ab \u0130klim \u00bb projesinin sorumlusu olarak, o ana kadar Kuranla ilgili yay\u0131n yapan bir televizyon program\u0131n\u0131n sorumlulu\u011funu \u00fcstlenen, Cemaatin k\u00fcresel y\u00f6neticilerinden Cihat el-Haddad\u2019\u0131 kulland\u0131. Babas\u0131, 1951 y\u0131l\u0131nda C\u0130A ve M\u01306 taraf\u0131ndan yeniden kurulu\u015fu s\u0131ras\u0131nda Cemaatin kurucu ortaklar\u0131ndan biri olmu\u015ftu. Cihat, Kahire\u2019de aday Muhammet Mursi\u2019nin, ard\u0131ndan da M\u00fcsl\u00fcman Karde\u015fler\u2019in k\u00fcresel \u00f6l\u00e7ekte s\u00f6zc\u00fcl\u00fc\u011f\u00fc g\u00f6revini \u00fcstlendi\u011fi tarih olan 2012\u2019de vak\u0131ftan ayr\u0131ld\u0131.\\nD\u00fcnyadaki cihat\u00e7\u0131 \u00f6nderlerin tamam\u0131 ya Cemaatten ya da Sufi Nak\u015fibendi tarikat\u0131ndan \u2013Suudilerin Arap milliyet\u00e7ili\u011fi kar\u015f\u0131t\u0131 \u00f6rg\u00fct\u00fc D\u00fcnya \u0130slam Birli\u011fi\u2019nin iki bile\u015feni- geldiklerini bilerek, Bayan Clinton\u2019un Suudi Arabistan ve M\u00fcsl\u00fcman Karde\u015fler ile ili\u015fkilerine dair daha \u00e7ok \u015fey bilmek istiyoruz.\\nRakibi Donald Trump\u2019\u0131n ekibinde, Halifeli\u011fin Beyaz Saray eliyle kurulmas\u0131na muhalefet eden ve k\u0131nanmas\u0131n\u0131n \u00f6n\u00fcne ge\u00e7mek i\u00e7in Defense Intelligence Agency (Askeri \u0130stihbarat Ajans\u0131)\u2019den istifa eden General Michael T. Flynn de yer al\u0131yor. Federal Devlet i\u00e7erisindeki M\u00fcsl\u00fcman Karde\u015flerin varl\u0131\u011f\u0131n\u0131 ihbar etti\u011fi i\u00e7in \u00ab komploculukla \u00bb su\u00e7lanan, tarihi bir \u00ab so\u011fuk sava\u015f\u00e7\u0131 \u00bb Frank Gaffney\u2019le \u00e7ok yak\u0131n ili\u015fki i\u00e7erisinde.\\nPek do\u011fald\u0131r ki FBI\u2019in bak\u0131\u015f a\u00e7\u0131s\u0131yla, C\u0130A\u2019nin politikas\u0131 ne olursa olsun, cihat\u00e7\u0131 \u00f6rg\u00fctlere verilen her t\u00fcrl\u00fc destek su\u00e7tur. 1991 y\u0131l\u0131nda, polisler \u2013ve senat\u00f6r John Kerry- C\u0130A\u2019nin Latin esrar kartelleriyle oldu\u011fu kadar M\u00fcsl\u00fcman Karde\u015flerle yapt\u0131\u011f\u0131 her t\u00fcrl\u00fc gizli operasyonlarda kulland\u0131\u011f\u0131 Pakistanl\u0131 (her ne kadar Kayman Adalar\u0131nda kay\u0131tl\u0131 olsa da) BCCI Bankas\u0131n\u0131n iflas\u0131na neden olmu\u015ftu.\\nThierry Meyssan \u00c7eviri\\nOsman Soysal'"}, "time": 1742628474.852227}