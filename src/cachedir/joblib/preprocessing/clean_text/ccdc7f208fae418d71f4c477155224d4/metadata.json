{"duration": 0.2207801342010498, "input_args": {"text": "'AB-\u00c7in ili\u015fkilerinde ABD ve NATO\u2019nun etkisi yazan Manlio Dinucci Uluslararas\u0131 bir forumda konu\u015fan \u0130talyan co\u011frafyac\u0131 Manlio Dinucci, ABD\u2019nin t\u00fcm d\u00fcnyaya egemen olabilmek i\u00e7in sahip oldu\u011fu silahlar\u0131n analizini bire\u015fimle\u015ftirdi. Suriye, Rusya ve \u00c7in\u2019in bug\u00fcn elde silah, herkesin a\u00e7\u0131k\u00e7a kabul etti\u011fi bu \u00fcst\u00fcnl\u00fc\u011f\u00fc, d\u00fcnyan\u0131n bu tek kutuplu \u00f6rg\u00fctleni\u015fi tart\u0131\u015f\u0131l\u0131r hale getirmesinden dolay\u0131 bu makale daha da \u00f6nem kazanmaktad\u0131r.\\nVoltaire \u0130leti\u015fim A\u011f\u0131 | Roma (\u0130talya) | 5 Kas\u0131m 2016 fran\u00e7ais Espa\u00f1ol English Deutsch Do\u011frudan sorunun d\u00fc\u011f\u00fcm noktas\u0131na y\u00f6neliyorum. Avrupa Birli\u011fi ve \u00c7in aras\u0131ndaki ili\u015fkilerden, ABD\u2019nin do\u011frudan ve NATO arac\u0131l\u0131\u011f\u0131yla Avrupa Birli\u011fi \u00fczerinde uygulad\u0131\u011f\u0131 n\u00fcfuzdan ba\u011f\u0131ms\u0131z olarak s\u00f6z etmem m\u00fcmk\u00fcn de\u011fil.\\nBug\u00fcn, 28 AB \u00fclkesinin 22\u2019si (Birle\u015fik Krall\u0131\u011f\u0131n AB\u2019den \u00e7\u0131k\u0131\u015f\u0131ndan sonra 27 \u00fclkesinden 21\u2019i), Birlik halk\u0131n\u0131n % 90\u2019n\u0131ndan fazlas\u0131, AB taraf\u0131ndan \u00ab ortak savunman\u0131n temeli \u00bb olarak tan\u0131nan NATO\u2019nun \u00fcyesidir. Ve NATO, ABD komutas\u0131 alt\u0131ndad\u0131r: Avrupa\u2019daki y\u00fcksek m\u00fcttefik Komutan hala Amerika Birle\u015fik Devletleri Ba\u015fkan\u0131 taraf\u0131ndan atanmaktad\u0131r ve di\u011fer t\u00fcm kilit komutanl\u0131klar ABD\u2019nin elindedir. Avrupa Birli\u011fi\u2019nin askeri ve d\u0131\u015f politikas\u0131 b\u00f6ylece, Avrupal\u0131 b\u00fcy\u00fck g\u00fc\u00e7lerin \u00fczerinde ama\u00e7 birli\u011fi yapt\u0131\u011f\u0131, asli olarak ABD stratejisine tabi durumdad\u0131r.\\nResmi belgelerde a\u00e7\u0131k\u00e7a dile getirilen bu strateji, SSCB\u2019nin da\u011f\u0131lmas\u0131 sonucunda k\u00fcresel durumun de\u011fi\u015fti\u011fi tarihsel anda \u00e7izilmi\u015ftir. Beyaz Saray 1991 y\u0131l\u0131nda, National Security Strategy of the United States \u2019te \u015fu beyanda bulunur: \u00ab Amerika Birle\u015fik Devletleri, her boyutuyla \u2013siyasi, ekonomik ve askeri- ger\u00e7ekten de k\u00fcresel olan bir g\u00fcce, menzile ve etkiye sahip tek Devlettir. Amerikan liderli\u011finin yerini alabilecek hi\u00e7bir g\u00fc\u00e7 yoktur \u00bb. 1992\u2019de, Defense Planning Guidance \u2019ta Pentagon \u015fu g\u00f6r\u00fc\u015flerin alt\u0131n\u0131 \u00e7iziyor: \u00ab Birinci hedefimiz, herhangi bir g\u00fcc\u00fcn, bir k\u00fcresel g\u00fcc\u00fcn ortaya \u00e7\u0131kmas\u0131 i\u00e7in yeterli kaynaklara sahip bir b\u00f6lgeye egemen olmas\u0131n\u0131 engellemektir. Bu b\u00f6lgeler, Bat\u0131 Avrupa, eski Sovyetler Birli\u011fi topraklar\u0131 ve G\u00fcney-Bat\u0131 Asya\u2019d\u0131r \u00bb. 2001\u2019de, Quadrennial Defense Review \u2019\u00fcn ABD/NATO\u2019nun, Rusya ve \u00c7in\u2019e kar\u015f\u0131 bir numaral\u0131 jeostratejik \u00f6neme sahip bir alan olan Afganistan sava\u015f\u0131ndan bir hafta \u00f6nce yay\u0131nlanan bir raporunda, Pentagon \u015funlar\u0131 s\u00f6yl\u00fcyor: \u00ab B\u00f6lgede m\u00fckemmel bir kaynak temeline sahip askeri bir rakibin ortaya \u00e7\u0131kmas\u0131 muhtemeldir. Silahl\u0131 kuvvetlerimizin, ABD\u2019nin, Devlet ve devlet d\u0131\u015f\u0131 olu\u015fumlar da dahil olmak \u00fczere, rakip bir Devletin rejimini de\u011fi\u015ftirmek ya da ABD\u2019nin hedefleri ger\u00e7ekle\u015finceye kadar yabanc\u0131 \u00fclke topraklar\u0131n\u0131 i\u015fgal etmek \u00fczere, herhangi bir rakibe iradesini dayatma yetene\u011fini korumas\u0131 gerekmektedir \u00bb.\\nBu strateji temelinde, ABD komutas\u0131 alt\u0131ndaki NATO do\u011fu cephesinde taarruzunu ba\u015flatt\u0131: Yugoslav Federasyonunu sava\u015f yoluyla y\u0131kt\u0131ktan sonra, 1999\u2019dan g\u00fcn\u00fcm\u00fcze kadar, eski Yugoslavya\u2019dan \u00fc\u00e7 ve \u00fc\u00e7 de eski SSCB\u2019den olmak \u00fczere, her seferinde Rusya\u2019n\u0131n daha da yak\u0131n\u0131na, n\u00fckleer olanlar da dahil askeri \u00fcs ve g\u00fc\u00e7lerini kayd\u0131rarak, eski Var\u015fova Pakt\u0131n\u0131n t\u00fcm Devletlerini ilhak etmi\u015f ve pek yak\u0131nda daha da ba\u015fkalar\u0131n\u0131 ilhak edecektir (G\u00fcrcistan ve daha \u015fimdiden somut olarak NATO i\u00e7erisinde olan Ukrayna\u2019dan ba\u015flayarak). Ayn\u0131 zamanda, do\u011fu cephesiyle s\u0131k\u0131 s\u0131k\u0131ya ba\u011fl\u0131 g\u00fcney cephesinde ABD komutas\u0131 alt\u0131ndaki NATO, sava\u015f yoluyla Libya Devletini ortadan kald\u0131rd\u0131 ve ayn\u0131 \u015feyi de Suriye\u2019de yapmay\u0131 denedi.\\nABD ve NATO, Ukrayna krizini patlatt\u0131lar ve Rusya\u2019y\u0131 \u00ab Avrupa\u2019n\u0131n g\u00fcvenli\u011fini istikrars\u0131zla\u015ft\u0131rmakla \u00bb su\u00e7layarak, Avrupa\u2019y\u0131, ABD \u00e7\u0131karlar\u0131na zarar veren Rusya-AB aras\u0131ndaki ekonomik ve siyasi ili\u015fkileri bozmak i\u00e7in, \u00f6zellikle Washington\u2019un arzulad\u0131\u011f\u0131 (yapt\u0131r\u0131m ve kar\u015f\u0131 yapt\u0131r\u0131mlar\u0131n darbe vurdu\u011fu Avrupa ekonomilerinin zarar\u0131na) yeni bir So\u011fuk Sava\u015fa s\u00fcr\u00fcklediler. ABD silahl\u0131 kuvvetlerinin, \u00c7in kar\u015f\u0131t\u0131 bir i\u015flev i\u00e7erisinde Asya-Pasifik b\u00f6lgesinde artarak yerle\u015fmesi de yine ayn\u0131 strateji kapsam\u0131nda ger\u00e7ekle\u015fiyor. U.S. Navy 2020 y\u0131l\u0131nda, deniz ve hava g\u00fc\u00e7lerinin %60\u2019\u0131n\u0131 bu b\u00f6lgede yo\u011funla\u015ft\u0131raca\u011f\u0131n\u0131 duyurdu.\\nABD stratejisi, ABD Pasifik Komutanl\u0131\u011f\u0131n\u0131n ba\u015f\u0131 Amiral Harris\u2019in \u00f6nemini alt\u0131n\u0131 \u00e7izdi\u011fi G\u00fcney \u00c7in Denizine yo\u011funla\u015fm\u0131\u015f durumdad\u0131r: Buras\u0131 d\u00fcnya petrol ihracat\u0131n\u0131n %25\u2019i ve do\u011fal gaz ihracat\u0131n\u0131n %50\u2019si, y\u0131ll\u0131k 5 000 milyar dolardan daha fazla bir de\u011fere sahip y\u0131ll\u0131k de\u011fere sahip deniz ticaretinin ge\u00e7i\u015f yapt\u0131\u011f\u0131 yerdir. ABD bu denizyolunu, Amiral Harris\u2019in \u00ab burada, ABD\u2019deki ya\u015fam sistemimiz i\u00e7in temel olan seyr\u00fcsefer \u00f6zg\u00fcrl\u00fc\u011f\u00fc \u00bb ad\u0131na, \u00c7in\u2019i \u00ab G\u00fcney \u00c7in Denizi\u2019nde, Rusya\u2019n\u0131n K\u0131r\u0131m\u2019da yapt\u0131klar\u0131yla benzer sald\u0131rgan eylemlerde bulunmakla su\u00e7layarak \u00bb denetimi alt\u0131na almak istiyor. Bu ama\u00e7la U.S. Navy, G\u00fcney \u00c7in Denizinde \u00ab devriye \u00bb g\u00f6revi yapmaktad\u0131r. ABD\u2019nin d\u00fcmen suyundan en b\u00fcy\u00fck Avrupa g\u00fc\u00e7leri de geliyor: Fransa ge\u00e7ti\u011fimiz Temmuz ay\u0131nda Avrupa Birli\u011finden \u00ab \u00c7in\u2019in gayrime\u015fru olarak talepte bulundu\u011fu bu sularda d\u00fczenli ve g\u00f6r\u00fcn\u00fcr bir varl\u0131\u011f\u0131 sa\u011flamak i\u00e7in, G\u00fcney \u00c7in Denizi\u2019ndeki deniz devriyelerinin e\u015fg\u00fcd\u00fcm\u00fcn\u00fc \u00bb yapmas\u0131n\u0131 talep etti. Ve Amerika Birle\u015fik Devletleri G\u00fcney Kore\u2019ye \u00ab f\u00fcze savunma \u00bb ama Rusya\u2019ya kar\u015f\u0131 Romanya\u2019da yerle\u015ftirilen ve yak\u0131nda Polonya\u2019ya da da konu\u015fland\u0131r\u0131lacak olan, ayn\u0131 zamanda n\u00fckleer f\u00fczeler f\u0131rlatma yetene\u011fine sahip sistemleri yerle\u015ftirirken, NATO Genel Sekreteri Jens Stoltenberg, 6 Ekim\u2019de Br\u00fcksel\u2019de, \u00ab Seul ile NATO i\u00e7erisindeki i\u015fbirli\u011fini g\u00fc\u00e7lendirmek \u00bb \u00fczere G\u00fcney Kore D\u0131\u015fi\u015fleri Bakan\u0131 Yun Byung-se\u2019yi kabul etti.\\nBu olgular ve di\u011ferleri de, Avrupa ve Asya\u2019da ayn\u0131 stratejinin uyguland\u0131\u011f\u0131n\u0131 ortaya koymaktad\u0131r. Bu, Amerika Birle\u015fik Devletleri ve di\u011fer Bat\u0131l\u0131 g\u00fc\u00e7lerin, yeni devletsel ve toplumsal \u00f6znelerin ortaya \u00e7\u0131kt\u0131\u011f\u0131 g\u00fc\u00e7l\u00fc de\u011fi\u015fim i\u00e7erisindeki bir d\u00fcnyada, ekonomik, siyasi ve askeri \u00fcst\u00fcnl\u00fcklerini koruma giri\u015fimidir. \u00c7in-Rusya stratejik mutabakat\u0131n\u0131n meyvesi olan \u015eanghay \u0130\u015fbirli\u011fi \u00d6rg\u00fct\u00fc, d\u00fcnyan\u0131n en b\u00fcy\u00fck b\u00fct\u00fcnle\u015fik ekonomik alan\u0131 olabilecek kaynak ve istihdam kapasitesine sahiptir. \u015eanghay \u0130\u015fbirli\u011fi \u00d6rg\u00fct\u00fc ve BR\u0130CS \u00fclkeleri, mali kurumlar\u0131yla, 70 y\u0131ld\u0131r ABD\u2019ye ve Bat\u0131n\u0131n en b\u00fcy\u00fck g\u00fc\u00e7lerine bor\u00e7lu \u00fclkelere verilen tefeci bor\u00e7lar\u0131 ve di\u011fer finansal enstr\u00fcmanlar arac\u0131l\u0131\u011f\u0131yla d\u00fcnya ekonomisine h\u00fckmetme imkan\u0131 veren D\u00fcnya Bankas\u0131 ve Uluslararas\u0131 Para Fonunun b\u00fcy\u00fck b\u00f6l\u00fcm\u00fcyle yerini alabilecek durumdad\u0131r. Yeni kurumlar ayn\u0131 zamanda, hakim uluslararas\u0131 d\u00f6viz olarak kullan\u0131lan paray\u0131 basarak kendi bor\u00e7lar\u0131n\u0131 ba\u015fka \u00fclkelerin s\u0131rt\u0131na y\u00fckleme imkan\u0131n\u0131 ABD\u2019den alarak, ticari al\u0131\u015fveri\u015flerde dolardan \u00e7\u0131k\u0131\u015f s\u00fcrecini de ger\u00e7ekle\u015ftirebilir.\\nG\u00fcn ge\u00e7tik\u00e7e daha da sallant\u0131da olan \u00fcst\u00fcnl\u00fcklerini muhafaza edebilmek i\u00e7in ABD sadece silah g\u00fcc\u00fcn\u00fc kullanmakla yetinmiyor, ama \u00e7o\u011fu zaman kelimenin as\u0131l anlam\u0131ndakilerden daha da etkili silahlardan da yararlan\u0131yor.\\nBirinci silah: AB ile olan \u00ab Transatlantik Ticaret ve Yat\u0131r\u0131m Ortakl\u0131\u011f\u0131 \u00bb (TTIP) ve sadece ekonomik de\u011fil ama jeopolitik ve jeostratejik amaca sahip \u00ab Trans-Pasifik Ortakl\u0131\u011f\u0131 \u00bb (TPP) gibi s\u00f6z\u00fcm ona \u00ab serbest ticaret anla\u015fmalar\u0131 \u00bbd\u0131r. Hillary Clinton bu y\u00fczden, siyasi ve askeri konular\u0131 entegre eden bir \u00ab ekonomik NATO \u00bb \u00f6nerisinde bulunarak, ABD-AB ortakl\u0131\u011f\u0131n\u0131 \u00ab Transatlantik ittifak\u0131m\u0131z\u0131n en b\u00fcy\u00fck stratejik hedefi \u00bb olarak niteliyor. Proje a\u00e7\u0131kt\u0131r: yine ABD komutas\u0131 alt\u0131nda olmak \u00fczere, \u00c7in ve Rusya aras\u0131ndaki i\u015fbirli\u011fini temel alan ve y\u00fckselmekte olan Avrasya alan\u0131na, \u0130ran\u2019a ve kendini Bat\u0131n\u0131n egemenli\u011fi alt\u0131nda g\u00f6rmek istemeyen di\u011fer t\u00fcm \u00fclkelere kar\u015f\u0131 siyasi, ekonomik ve askeri bir ABD-AB blo\u011fu olu\u015fturmak. \u00c7\u0131kar farkl\u0131l\u0131klar\u0131 ve Avrupa\u2019daki geni\u015f kapsaml\u0131 muhalefet y\u00fcz\u00fcnden TTIP m\u00fczakereleri zorlukla ilerledi\u011fi i\u00e7in, \u015fimdilik, Kanada ile Amerika as\u0131ndaki NAFTA\u2019ya dahil oldu\u011fu i\u00e7in bir kamufle TTIP olan Kanada ve AB aras\u0131ndaki \u00ab Kapsaml\u0131 Ekonomik ve Ticaret Anla\u015fmas\u0131 \u00bb (CETA) ile engelin \u00e7evresinden dola\u015f\u0131lmaktad\u0131r. CETA muhtemelen \u00f6n\u00fcm\u00fczdeki 27 Ekim\u2019de, Kanada Ba\u015fbakan\u0131 Trudeau\u2019nun Br\u00fcksel ziyareti s\u0131ras\u0131nda AB taraf\u0131ndan imzalanacak.\\n\u0130kinci silah: Her \u00fclkenin \u00e7e\u015fitli \u00f6l\u00e7\u00fclerde sahip oldu\u011fu zay\u0131f noktalara dayanarak, i\u00e7eriden huzursuzluk \u00e7\u0131karmak amac\u0131yla hedef \u00fclkelere s\u0131z\u0131lmas\u0131d\u0131r: r\u00fc\u015fvet, para h\u0131rs\u0131, siyasi ikbal avc\u0131l\u0131\u011f\u0131, yerel iktidar gruplar\u0131 taraf\u0131ndan k\u0131\u015fk\u0131rt\u0131lan ayr\u0131l\u0131k\u00e7\u0131l\u0131k, dinsel fanatizm, geni\u015f kitlelerin siyasi demagoji kar\u015f\u0131s\u0131nda savunmas\u0131zl\u0131\u011f\u0131. Ayn\u0131 zamanda, baz\u0131 durumlarda, kendi h\u00fck\u00fcmetlerinin icraat\u0131na y\u00f6nelik halk\u0131n memnuniyetsizli\u011fine de dayanarak. S\u0131zmada kullan\u0131lan enstr\u00fcmanlar: ger\u00e7ekte ABD D\u0131\u015fi\u015fleri Bakanl\u0131\u011f\u0131 ve C\u0130A\u2019nin uzant\u0131lar\u0131 olan s\u00f6zde \u00ab sivil toplum kurulu\u015flar\u0131 \u00bbd\u0131r. Do\u011fu Avrupa\u2019da \u00ab renkli devrimleri \u00bb \u00f6rg\u00fctleyen ve \u00c7in\u2019de ulusal az\u0131nl\u0131klar\u0131n ya\u015fad\u0131\u011f\u0131 di\u011fer b\u00f6lgeleri de k\u0131\u015fk\u0131rtmaya y\u00f6nelik olan, Hong-Kong\u2019taki s\u00f6z\u00fcm ona \u00ab Umbrella Revolution \u00bb ile ayn\u0131 operasyonu ger\u00e7ekle\u015ftirme giri\u015fiminde bulunan, devasa ekonomik imkanlara sahip kurulu\u015flard\u0131r bunlar. Ayn\u0131 \u00f6rg\u00fctler Latin Amerika\u2019da, Brezilya\u2019n\u0131n demokratik kurumlar\u0131n\u0131 ala\u015fa\u011f\u0131 etme ilk hedefiyle Brics \u00fclkelerini i\u00e7eriden may\u0131nlamaktad\u0131r. Ayn\u0131 stratejinin enstr\u00fcmanlar\u0131, ayn\u0131 zamanda d\u0131\u015far\u0131dan da sald\u0131r\u0131ya u\u011frayan Devletlerin topyekun ortadan kald\u0131r\u0131lmas\u0131na hizmet eden, Libya ve Suriye\u2019ye s\u0131zd\u0131r\u0131lanlar gibi kaos ortam\u0131 yaratmak \u00fczere silahl\u0131 ter\u00f6rist gruplard\u0131r.\\n\u00dc\u00e7\u00fcnc\u00fc silah: k\u00fcresel medyatik kanallar arac\u0131l\u0131\u011f\u0131yla y\u00fcr\u00fct\u00fclen ve Pentagon taraf\u0131ndan \u00ab \u00f6nceden belirlenen hedeflere hizmet edecek davran\u0131\u015flara s\u00fcr\u00fcklemek ya da bunlar\u0131 peki\u015ftirmek i\u00e7in, yabanc\u0131 kamuoyu, \u00f6rg\u00fct ve h\u00fck\u00fcmetlerinin duyarl\u0131l\u0131k ve motivasyonlar\u0131n\u0131 belirlenen haberler arac\u0131l\u0131\u011f\u0131yla etkilemeye y\u00f6nelik planl\u0131 harekatlar \u00bb olarak tan\u0131mlanan \u00ab PsyOp \u00bb\u2019lar (Psikolojik Operasyonlar). Kamuoyunu sava\u015f\u0131n t\u0131rman\u0131\u015f\u0131na haz\u0131rlayan bu operasyonlar arac\u0131l\u0131\u011f\u0131yla, ayn\u0131 zamanda onlar\u0131 \u00ab insan haklar\u0131n\u0131 ihlal etmekle \u00bb su\u00e7layarak, Rusya\u2019y\u0131 Avrupa\u2019daki ve \u00c7in\u2019i ise Asya\u2019daki gerilimlerin sorumlusu olarak g\u00f6sterdiler.\\nManlio Dinucci ve e\u015fi Carla, 1965 y\u0131l\u0131nda Mao Tse Tung\u2019un do\u011fdu\u011fu evin \u00f6n\u00fcnde. Son bir tespit: Altm\u0131\u015fl\u0131 y\u0131llarda Pekin\u2019de e\u015fiyle birlikte \u00c7in\u2019in bir numaral\u0131 dergisinin \u0130talyanca olarak yay\u0131nlanmas\u0131na katk\u0131da bulunan biri olarak, \u00c7in\u2019in \u2013s\u00f6m\u00fcrgeci, yar\u0131-s\u00f6m\u00fcrgeci ve yar\u0131-feodal durum koalisyonundan hen\u00fcz on be\u015f y\u0131l \u00f6nce \u00f6zg\u00fcrle\u015ftirilen- Bat\u0131 taraf\u0131ndan tamamen tecrit edildi\u011fi ve ne Bat\u0131, ne de Birle\u015fmi\u015f Milletler taraf\u0131ndan egemen Devlet olarak tan\u0131nmad\u0131\u011f\u0131 bir d\u00f6nemde, derinden e\u011fitici bir deneyim ya\u015fad\u0131m. Bu d\u00f6nemden geriye bende iz b\u0131rakan, Kom\u00fcnist Partinin \u00f6nderli\u011fi alt\u0131nda tamamen yeni ekonomik ve k\u00fclt\u00fcrel temeller \u00fczerinde bir toplum in\u015fa etme inanc\u0131nda olan, o d\u00f6nemlerde 600 milyon n\u00fcfuslu bu halk\u0131n direni\u015f ve bilin\u00e7 kapasitesi oldu. Bu kapasitenin bug\u00fcn de, devasa g\u00fcc\u00fcll\u00fcklerini daha da geli\u015ftirmekte olan \u00e7a\u011fda\u015f \u00c7in\u2019in, insanl\u0131\u011f\u0131n gelece\u011fi i\u00e7in verilen nihai m\u00fccadeleye katk\u0131da bulunarak, yeni emperyalist hakimiyet planlar\u0131na direnebilmesi i\u00e7in de ayn\u0131 \u015fekilde gerekli oldu\u011funu d\u00fc\u015f\u00fcn\u00fcyorum. Bu kavga, art\u0131k daha fazla sava\u015flar\u0131n olmad\u0131\u011f\u0131, toplumsal adalete ayr\u0131lmaz bir \u015fekilde ba\u011fl\u0131 olan bar\u0131\u015f\u0131n zafer kazand\u0131\u011f\u0131 bir d\u00fcnya u\u011fruna verilmektedir.\\nManlio Dinucci \u00c7eviri\\nOsman Soysal'"}, "time": 1742561875.354392}