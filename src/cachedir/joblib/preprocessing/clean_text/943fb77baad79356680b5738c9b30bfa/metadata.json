{"duration": 0.05678153038024902, "input_args": {"text": "'Frans\u0131z askerlere I\u015e\u0130D\u2019\u00e7i formasyonu e\u011fitimi Voltaire \u0130leti\u015fim A\u011f\u0131 | 27 Ekim 2016 fran\u00e7ais Espa\u00f1ol italiano Deutsch English 22 Eyl\u00fcl 2016 g\u00fcn\u00fc, Saumur (Fransa) \u00e7\u0131k\u0131\u015f\u0131nda, Saint-Florent Kilisesinin yak\u0131nlar\u0131nda, terk edilmi\u015f bir ma\u011fara s\u0131\u011f\u0131na\u011f\u0131 temizleyen i\u015f\u00e7iler, apar topar beyaz bir kamyonetle uzakla\u015fan \u00fc\u00e7 adam g\u00f6rd\u00fcler. Ma\u011faraya girdiklerinde, video malzemeleri, bir jenerat\u00f6r, Arap\u00e7a gazeteler ve I\u015e\u0130D bayraklar\u0131 buldular.\\nHalk\u0131n, polisin, jandarman\u0131n ve vali yard\u0131mc\u0131s\u0131n\u0131n heyecan\u0131n\u0131 yat\u0131\u015ft\u0131ran Saumur Askeri Okullar Komutan\u0131 General Arnaud Nicolazo de Barmon, bunlar\u0131n ter\u00f6ristlere ait olmad\u0131\u011f\u0131n\u0131, ama Ordulararas\u0131 N\u00fckleer, Radyolojik, Biyolojik ve Kimyasal Savunma Merkezinin (C\u0130A NBCR) bir e\u011fitim tatbikat\u0131n\u0131n s\u00f6z konusu oldu\u011funu s\u00f6yledi.\\nE\u011fer durum b\u00f6yleyse, ola\u011fan\u00fcst\u00fc halin tam ortas\u0131nda, C\u0130A NBCR bu tatbikat\u0131 yapmadan \u00f6nce yerel kamu idarelerine bildirimde bulunmaya y\u00f6nelik kurallar\u0131 ihlal etti demektir. Ayr\u0131ca, n\u00fckleer, radyolojik, biyolojik ya da kimyasal savunma tatbikatlar\u0131nda bu malzemelerin ne i\u015fe yarayabilece\u011fini bilemiyoruz.\\nSaumur\u2019daki C\u0130A NBCR\u2019nin ayn\u0131 tesislerinde, \u0130stihbarat ve Ordulararas\u0131 Muharebe konusunda uzmanla\u015fm\u0131\u015f okullar da yer al\u0131yor.\\n2011\u2019de Suriye\u2019deki olaylar\u0131n en ba\u015f\u0131ndan beri, Frans\u0131z birliklerinin bu \u00fclkedeki varl\u0131\u011f\u0131 kan\u0131tland\u0131. 2012\u2019de, esir al\u0131nan 19 Frans\u0131z askeri, L\u00fcbnan s\u0131n\u0131r\u0131nda, Baba Amr\u2019da \u0130slam Emirli\u011fini e\u011fiten ba\u015fka askerlerle birlikte, Genelkurmay Ba\u015fkan\u0131 Amiral Edouard Guillaud\u2019ya teslim edilmi\u015fti. \u0130slamc\u0131 g\u00fc\u00e7leri e\u011fiten Frans\u0131z askerlerinin \u00f6l\u00fcm\u00fc, \u00f6zellikle 2013 y\u0131l\u0131nda Sannayeh\u2019te oldu\u011fu gibi, bir\u00e7ok farkl\u0131 yerde kan\u0131tlanm\u0131\u015ft\u0131. Her ne kadar Fransa 2014 y\u0131l\u0131nda I\u015e\u0130D\u2019e kar\u015f\u0131 El Kaide\u2019yi desteklese de, Halifeli\u011fin i\u00e7erisinde Frans\u0131z subaylar\u0131n\u0131n varl\u0131\u011f\u0131 2016 y\u0131l\u0131nda bir\u00e7ok tan\u0131k taraf\u0131ndan do\u011fruland\u0131.\\nKas\u0131m 2014\u2019te Pentagon, Samarda\u2019da El-Kaide i\u00e7erisinde faaliyet y\u00fcr\u00fcten, David Drugeon isimli bir DGSE ajan\u0131n\u0131 \u00f6ld\u00fcrd\u00fc\u011f\u00fcn\u00fc a\u00e7\u0131klad\u0131. Bu arada Frans\u0131z Savunma Bakan\u0131 kurbanla herhangi bir ba\u011flar\u0131n\u0131n olmad\u0131\u011f\u0131n\u0131 belirtti. Ard\u0131ndan ABD bas\u0131n\u0131 da David Drugeon\u2019un Muhammet Mera (Toulouse ve Montauban sald\u0131r\u0131lar\u0131) ve Kua\u015fi karde\u015fleri ( Charlie Hebdo \u2019ya y\u00f6nelik sald\u0131r\u0131) e\u011fitti\u011fini belirtiyordu.\\nFransa, her ne kadar m\u00fcttefik \u00f6zel kuvvetleriyle birlikte ortak bir ana karargah\u0131 oldu\u011funu tan\u0131sa da, bug\u00fcne kadar Suriye\u2019de kara birliklerinin varl\u0131\u011f\u0131n\u0131 hi\u00e7bir zaman resmi olarak kabul etmedi.\\n\u00c7eviri\\nOsman Soysal'"}, "time": 1742561956.203208}