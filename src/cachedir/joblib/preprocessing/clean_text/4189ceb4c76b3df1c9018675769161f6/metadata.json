{"duration": 0.10585856437683105, "input_args": {"text": "'BR\u0130CS \u00fclkeleri ABD\u2019nin mali sava\u015f\u0131yla ba\u015f etmek zorunda yazan Ariel Noyola Rodr\u00edguez ABD\u2019nin ba\u015flatt\u0131\u011f\u0131 mali sava\u015fla ba\u015f edebilmek i\u00e7in, BR\u0130CS \u00fclkelerinin ekonomi ve finans alanlar\u0131ndaki i\u015fbirli\u011fi ba\u011flar\u0131n\u0131 acilen g\u00fc\u00e7lendirmeleri gerekiyor. BR\u0130CS \u00fclkelerinin yeni kalk\u0131nma bankas\u0131n\u0131n kredi hacmini ve ayn\u0131 \u015fekilde d\u00f6viz rezervi derinli\u011fini artt\u0131rmas\u0131 gerekiyor. Bunun d\u0131\u015f\u0131nda BR\u0130CS \u00fclkelerinin m\u00fcmk\u00fcn olan en k\u0131sa zamanda kendi kredi derecelendirme kurulu\u015funu olu\u015fturmalar\u0131 gerekir. Ekonomik b\u00fct\u00fcnle\u015fmeyi yo\u011funla\u015ft\u0131rmak i\u00e7in bir serbest b\u00f6lgenin olu\u015fturulmas\u0131 g\u00fcmr\u00fck engellerini ortadan kald\u0131racak ve b\u00f6ylece kendi aralar\u0131ndaki ticaretin etkili bir \u015fekilde artmas\u0131n\u0131 sa\u011flayacakt\u0131r. K\u0131sacas\u0131, e\u011fer k\u0131sa zamanda uygun \u00f6nlemler al\u0131nmazsa, BR\u0130CS \u00fclkeleri yakla\u015fan mali tayfun s\u0131ras\u0131nda batma riski ta\u015f\u0131yorlar.\\nVoltaire \u0130leti\u015fim A\u011f\u0131 | Meksiko (Meksika) | 5 Kas\u0131m 2016 fran\u00e7ais \u0440\u0443\u0441\u0441\u043a\u0438\u0439 italiano Espa\u00f1ol Deutsch 15 ve 16 Ekim tarihlerinde, Hindistan\u2019\u0131n Goa Eyaletinde, BR\u0130CS\u2019in (Brezilya, Rusya, Hindistan, \u00c7in ve G\u00fcney Afrika) sekizinci zirvesi yap\u0131ld\u0131. Toplant\u0131n\u0131n, k\u00fcresel ekonominin \u00e7ok kritik durumu ba\u011flam\u0131nda ger\u00e7ekle\u015ftirildi\u011fini kabul etmeliyiz. Bu arada, BR\u0130CS \u00fclkeleri, k\u00f6t\u00fc bir d\u00f6nemi stratejik bak\u0131\u015f a\u00e7\u0131s\u0131ndan hareketle aralar\u0131ndaki ba\u011flar\u0131 derinle\u015ftirmek i\u00e7in bir f\u0131rsata d\u00f6n\u00fc\u015ft\u00fcrme konusundaki ola\u011fan\u00fcst\u00fc yeteneklerini bir kez daha ortaya koydular.\\nBR\u0130CS ekonomileri alt\u0131n \u00e7a\u011flar\u0131n\u0131 ya\u015fad\u0131ktan sonra, son y\u0131llarda, b\u00fcy\u00fcme oranlar\u0131 sert bir \u015fekilde yava\u015flad\u0131. Bu zor durum kar\u015f\u0131s\u0131nda, BR\u0130CS \u00fclkelerinin, bundan birka\u00e7 y\u0131l \u00f6nce Fortaleza\u2019da (Brezilya) yapt\u0131klar\u0131 alt\u0131nc\u0131 zirce s\u0131ras\u0131nda kurulu\u015funu d\u00fcnyaya duyurduklar\u0131 mali kurumlardan yararlanmaya \u015fimdi her zamankinden daha \u00e7ok ihtiya\u00e7lar\u0131 vard\u0131r [ 1 ].\\nGe\u00e7ti\u011fimiz Nisan ay\u0131nda, yeni Kalk\u0131nma Bankas\u0131 800 milyon dolar\u0131n \u00fcst\u00fcnde bir tutarda ilk kredisini verdi [ 2 ] ve 2017 y\u0131l\u0131nda verilen toplam kredi tutar\u0131n\u0131n 2 500 milyon dolar\u0131 bulmas\u0131 bekleniyor [ 3 ]. Bunun d\u0131\u015f\u0131nda, bu y\u0131l\u0131n Temmuz ay\u0131nda, ayn\u0131 mali kurum, 450 milyon dolara yak\u0131n bir tutarda Yuan cinsinden \u00ab green bonds \u00bb -ye\u015fil tahvil- itfas\u0131n\u0131 tarihi bir ger\u00e7ekle\u015fme ile ba\u015far\u0131yla y\u00fcr\u00fctt\u00fc [ 4 ]. Bu mali enstr\u00fcmanlar, d\u00fcnya \u00f6l\u00e7e\u011finde \u00c7in para biriminin etkisini artt\u0131r\u0131rken, b\u00fcy\u00fck yat\u0131r\u0131m projelerinin finansman\u0131n\u0131 sa\u011fl\u0131yorlar.\\nBu arada, 100 milyar dolar de\u011ferindeki d\u00f6viz rezervi fonu (\u0130ngilizce k\u0131saltmas\u0131yla CRA), Hindistan Maliye Bakan\u0131 Arun Jaitley\u2019in duyurdu\u011fu gibi, BR\u0130CS \u00fclkelerinin \u00f6demeler dengesine istikrar kazand\u0131rmak \u00fczere ilk kredilerini vermeye haz\u0131rd\u0131r [ 5 ]. ABD Federal Rezervi (FED), al\u0131\u015fageldi\u011fi \u00fczere, k\u00fcresel \u00e7apta yeni bir mali krize yol a\u00e7acak \u015fekilde federal faiz oranlar\u0131n\u0131n art\u0131\u015f\u0131 tehdidini her savurdu\u011funda, BR\u0130CS \u00fclkelerinin istikrar fonlar\u0131n\u0131n parasal kaynaklar\u0131n\u0131 olabildi\u011fince h\u0131zl\u0131 bir \u015fekilde artt\u0131rmalar\u0131 \u00f6nem kazan\u0131yor. Aksi taktirde, b\u00fcy\u00fck yat\u0131r\u0131m bankalar\u0131n\u0131n spek\u00fclatif bahisleri nedeniyle ciddi hasar alma riski ta\u015f\u0131maktad\u0131rlar.\\nAyn\u0131 zamanda BR\u0130CS \u00fclkelerinin, sadece yapt\u0131klar\u0131 ticarette yerel para birimlerini kullanarak de\u011fil ama ayn\u0131 zamanda \u00f6rne\u011fin kendi merkez bankalar\u0131nda Yuan cinsinden rezervleri artt\u0131rarak uluslararas\u0131 mali sistem i\u00e7erisindeki ABD ve dolar hegemonyas\u0131na a\u00e7\u0131k bir \u015fekilde meydan okumak \u00fczere yeni cepheler a\u00e7maya ihtiyac\u0131 vard\u0131r [ 6 ]. \u00dcstelik halk\u0131n para birimi \u2013\u00c7ince Renminbi- ge\u00e7en 1 Ekim tarihinde, 1960 y\u0131l\u0131nda Uluslararas\u0131 Para Fonu\u2019nun (\u0130MF) taraf\u0131ndan olu\u015fturulan \u00f6zel \u00e7ekim hakk\u0131n\u0131 destekleyen elit para birimleri sepetine resmi olarak kabul edildi [ 7 ].\\nBunun d\u0131\u015f\u0131nda BR\u0130CS \u00fclkelerinin, Latin Amerika, Asya, Afrika ve Ortado\u011fu ile aralar\u0131ndaki g\u00fc\u00e7l\u00fc jeopolitik ba\u011flar sayesinde mali bir ittifak\u0131 harekete ge\u00e7irme yetene\u011fi de vard\u0131r. \u0130ster Asya Altyap\u0131 Yat\u0131r\u0131m Bankas\u0131 (\u0130ngilizce k\u0131saltmas\u0131yla AIIB), ister ALBA Bankas\u0131 (Bizim Amerikam\u0131z i\u00e7in Bolivarc\u0131 \u0130ttifak) ve hatta nihayet bu y\u0131l\u0131n sonundan \u00f6nce faaliyete ge\u00e7ecek olan G\u00fcney Bankas\u0131 olsun, temel olarak \u00e7evre \u00fclkeleri taraf\u0131ndan bi\u00e7imlendirilen B\u00f6lgesel Kalk\u0131nma Bankalar\u0131 bu amaca hizmet edebilir.\\nFitch, Moody\u2019s ve Standard & Poor\u2019s arac\u0131l\u0131\u011f\u0131yla ABD\u2019nin elinde olan ezici hakimiyetten kurtulmalar\u0131 i\u00e7in, kendilerine ait bir kredi derecelendirme kurulu\u015funun olu\u015fturulmas\u0131 da, BR\u0130CS \u00fclkeleri i\u00e7in acil bir ihtiya\u00e7 haline geldi [ 8 ]. Bu \u00fc\u00e7 kredi derecelendirme kurumu, teknik kriterlerden hareketle de\u011ferlendirmeler yapmak yerine, \u00f6zellikle uzaktan kumandal\u0131 politik i\u00e7erikli e\u011filimlerle hareket ediyorlar. Bu \u00e7al\u0131\u015fma tarz\u0131 s\u00f6z konusu kurulu\u015flar\u0131, devlet tahvillerinin notlar\u0131n\u0131 indirerek ve b\u00f6ylece Yunanistan, Rusya ya da Venez\u00fcella gibi \u00fclkelerin kredi maliyetlerini \u00e7arp\u0131c\u0131 bir \u015fekilde art\u0131rarak \u00f6zg\u00fcn bir sava\u015f ayg\u0131t\u0131 haline getiriyor.\\nEkonomik b\u00fct\u00fcnle\u015fme, son y\u0131llarda, \u00f6zellikle de 2001 ve 2015 aras\u0131nda BR\u0130CS \u00fclkeleri aras\u0131ndaki ticaretin toplam ticaretlerine oran\u0131 % 6\u2019dan % 12\u2019ye \u00e7\u0131karak [ 9 ] ikiye katlanmas\u0131yla b\u00fcy\u00fck \u015fekilde geli\u015fmesine ra\u011fmen, bir ba\u015fka b\u00fcy\u00fck meydan okumad\u0131r. \u00c7in, uzaktan bak\u0131ld\u0131\u011f\u0131nda di\u011fer BR\u0130CS \u00fclkeleriyle en \u00e7ok entegre olan ekonomidir. Buna kar\u015f\u0131n, Hindistan ve G\u00fcney Afrika gibi \u00fclkelerin aras\u0131ndaki ba\u011flar marjinaldir. Ayn\u0131 durum Brezilya ve Rusya i\u00e7in de ge\u00e7erlidir. Bu da BR\u0130CS \u00fclkeleri aras\u0131nda bir serbest ticaret b\u00f6lgesinin olu\u015fturulmas\u0131n\u0131n yerindeli\u011fini ortaya koyuyor [ 10 ]. \u00d6te yandan, kendi aralar\u0131ndaki ticari engelleri ortadan kald\u0131rman\u0131n \u00f6tesinde, BR\u0130CS \u00fclkeleri kendi aralar\u0131nda, en elveri\u015fsiz \u00fclkelerin sanayile\u015fmesini te\u015fvik etmek i\u00e7in \u00fcretim sistemlerinin entegrasyonu yoluyla, birlikte de\u011fer zincirlerinin in\u015fas\u0131n\u0131 desteklemelidir.\\nSonu\u00e7 olarak, geli\u015fmekte olan be\u015f g\u00fcc\u00fcn kar\u015f\u0131s\u0131nda ufukta bir\u00e7ok meydan okuma vard\u0131r. Bunun devam\u0131nda BR\u0130CS \u00fclkelerinin ba\u015far\u0131s\u0131 yeniden icat etme yeteneklerine, uzun vadeli hedeflerine ula\u015fmak i\u00e7in yeni i\u015fbirli\u011fi boyutlar\u0131n\u0131n ifadesi yolundaki yarat\u0131c\u0131l\u0131klar\u0131na ba\u011fl\u0131 olacakt\u0131r. Amerika\u2019n\u0131n haz\u0131rl\u0131\u011f\u0131n\u0131 yapt\u0131\u011f\u0131 yeni mali sava\u015f kar\u015f\u0131s\u0131nda, BR\u0130CS \u00fclkelerinin yeniden sald\u0131r\u0131ya ge\u00e7mesinin zaman\u0131 gelmi\u015ftir\u2026\\nAriel Noyola Rodr\u00edguez \u00c7eviri\\nOsman Soysal\\nKaynak\\nRussia Today (Russie)'"}, "time": 1742563121.2854702}