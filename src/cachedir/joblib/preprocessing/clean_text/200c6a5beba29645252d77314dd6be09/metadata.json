{"duration": 0.06322193145751953, "input_args": {"text": "'I BRICS resistono alla guerra finanziaria degli Stati Uniti di Ariel Noyola Rodr\u00edguez \\nPer affrontare la guerra finanziaria degli Stati Uniti \u00e8 urgente che i Paesi BRICS rafforzino la cooperazione nell\u2019economia e nella finanza. La Nuova banca di sviluppo dei Paesi BRICS dovrebbe aumentare il volume dei prestiti, ed anche l\u2019Accordo sul contingente di riserva. Inoltre, i Paesi BRICS dovrebbero avviare al pi\u00f9 presto possibile la propria agenzia di rating. Per intensificare la coesione economica e realizzare un\u2019area di libero scambio si dovranno abbattere le barriere tariffarie ed aumentare notevolmente il commercio. In breve, se non vengono prese al pi\u00f9 presto le misure del caso, i Paesi BRICS rischiano il naufragio nel prossimo uragano finanziario. Rete Voltaire | Citt\u00e0 del Messico (Messico) | 27 ottobre 2016 fran\u00e7ais \u0440\u0443\u0441\u0441\u043a\u0438\u0439 Espa\u00f1ol \\nIl 15 e 16 ottobre si teneva nello Stato di Goa (India) l\u2019ottavo vertice dei BRICS, sigla per Brasile, Russia, India, Cina e Sud Africa. Va riconosciuto che l\u2019incontro avveniva in una situazione profondamente critica per l\u2019economia mondiale. Tuttavia, i BRICS hanno mostrato, ancora una volta, la straordinaria capacit\u00e0 di trasformare un brutto momento in un\u2019opportunit\u00e0 per approfondire i legami dal punto di vista strategico. \\nDopo che le economie BRICS hanno goduto di un \u2018et\u00e0 dell\u2019oro\u2019, negli ultimi anni i tassi di crescita hanno subito un drastico rallentamento. Di fronte a questa situazione difficile, ora pi\u00f9 che mai i BRICS devono attingere alle istituzioni finanziarie presentate al mondo un paio di anni prima a Fortaleza (Brasile) al sesto vertice [ 1 ]. \\nLo scorso aprile, la Nuova Banca di Sviluppo effettuava il primo prestito [ 2 ] per pi\u00f9 di 800 milioni di dollari, e dal 2017 si stima che i prestiti possano raggiungere i 2500 milioni [ 3 ]. Inoltre, l\u2019istituto finanziario a luglio emetteva per la prima volta \u201cobbligazioni verdi\u201d in yuan per un importo pari a 450 milioni di dollari [ 4 ]. Questi strumenti finanziari, se aumentano l\u2019influenza globale della moneta cinese, finanziano grandi progetti d\u2019investimento. \\nNel frattempo, l\u2019Accordo sul contingente di riserva (CRA, nell\u2019acronimo in inglese) dal valore di 100 miliardi di dollari, \u00e8 pronto a concedere le prime linee di credito per stabilizzare la bilancia dei pagamenti dei Paesi BRICS, come annunciato dal Ministro delle Finanze indiano Arun Jaitley [ 5 ]. Ogni volta che la Federal Reserve (FED) degli Stati Uniti minaccia di aumentare il tasso d\u2019interesse dei fondi federali, innescando una nuova crisi finanziaria mondiale, \u00e8 necessario che i Paesi BRICS aumentino al pi\u00f9 presto le risorse monetarie del fondo di stabilizzazione perch\u00e9, in caso contrario, rischiano gravi danni per via delle speculazioni delle grandi banche d\u2019investimento. \\nAllo stesso tempo, i Paesi BRICS devono aprire nuovi fronti sfidando apertamente l\u2019egemonia degli Stati Uniti e del dollaro nel sistema finanziario globale [ 6 ], non solo attraverso lo scambio in valuta locale ma, per esempio, attraverso l\u2019accumulo di riserve in yuan tra le banche centrali, soprattutto dopo che la \u2018moneta del popolo\u2019 (\u2018renminbi\u2018 in cinese) \u00e8 stata ammessa ufficialmente, il 1\u00b0 ottobre 2015, tra i Diritti Speciali di Prelievo, il paniere delle monete d\u2019\u00e9lite creato dal Fondo monetario internazionale (FMI) alla fine degli anni 60 [ 7 ]. \\nInoltre, i Paesi BRICS possono articolare un\u2019alleanza finanziaria dai forti legami geopolitici tra America Latina, Asia, Africa e Medio Oriente. Le banche di sviluppo regionali, formate per lo pi\u00f9 da Paesi periferici, potrebbero servire allo scopo: la Banca d\u2019investimento infrastrutturale asiatica (AIIB, nell\u2019acronimo in inglese), Banca dell\u2019ALBA (Alleanza Bolivariana per i Popoli della nostra America) e anche la Banca del Sud che finalmente aprir\u00e0 alla fine dell\u2019anno. \\n\u00c8 un requisito urgente per i BRICS realizzare una propria agenzia di rating che spezzi il dominio delle statunitensi Fitch, Moody\u2019s e Standard & Poor\u2019s [ 8 ]. Tali agenzie di rating piuttosto che effettuare valutazioni con criteri tecnici, agiscono su impulso di natura politica; cio\u00e8 da autentiche macchine da guerra: degradano le note delle obbligazioni sovrane e di conseguenza aumentano drasticamente gli oneri finanziari di Paesi come Grecia, Russia o Venezuela. \\nLa coesione economica \u00e8 un\u2019altra sfida importante, anche se \u00e8 chiaro che si \u00e8 progredito sostanzialmente molto negli ultimi anni: tra il 2001 e il 2015, il commercio tra i Paesi BRICS, nell\u2019ambito del commercio totale, \u00e8 raddoppiato dal 6 al 12% [ 9 ]. La Cina \u00e8 di gran lunga l\u2019economia pi\u00f9 integrata nei Paesi BRICS. Al contrario, i legami tra India e Sud Africa sono marginali. Lo stesso tra Brasile e Russia. E\u2019 quindi molto importante la prossima creazione di una zona di libero scambio tra i BRICS [ 10 ]. Tuttavia, oltre ad abbattere le barriere commerciali, i Paesi BRICS devono promuovere la costruzione congiunta dei valori; cio\u00e8, integrare i propri sistemi di produzione per incoraggiare l\u2019industrializzazione delle economie meno avvantaggiate. \\nIn conclusione, vi sono molte sfide all\u2019orizzonte per le cinque potenze emergenti. Sono convinto che, perci\u00f2, il successo dei BRICS dipenda dalla capacit\u00e0 di reinventarsi e dalla creativit\u00e0 nell\u2019articolare nuove dimensioni della cooperazione, affrontando obiettivi a lungo termine. Di fronte alla nuova guerra finanziaria che preparano gli USA, \u00e8 tempo per i BRICS di procedere\u2026'"}, "time": 1742628351.9641688}