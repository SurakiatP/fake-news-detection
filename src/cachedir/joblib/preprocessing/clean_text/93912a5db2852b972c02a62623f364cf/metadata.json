{"duration": 0.0694267749786377, "input_args": {"text": "'N\u00fckleer silahlara \u00ab Hay\u0131r \u00bb oyu nas\u0131l verilir? yazan Manlio Dinucci Amerika Birle\u015fik Devletleri, BM Genel Kurulunun Birinci Komitesi\u2019ndeki m\u00fcttefikleri taraf\u0131ndan n\u00fckleer silahlar\u0131n topyekun ortadan kald\u0131r\u0131lmas\u0131n\u0131 ama\u00e7layan bir karar tasar\u0131s\u0131n\u0131n reddedilmesini sa\u011flad\u0131. Bu arada, gayrime\u015fru olarak ABD atom bombalar\u0131na ev sahipli\u011fi yapan Devletlerin, N\u00fckleer Silahlar\u0131n Yay\u0131lmas\u0131n\u0131n \u00d6nlenmesi Anla\u015fmas\u0131n\u0131n 2nci Maddesi gere\u011fince bunlar\u0131n topraklar\u0131ndan geri \u00e7ekilmesini \u015fart ko\u015fmalar\u0131 muhtemeldir.\\nVoltaire \u0130leti\u015fim A\u011f\u0131 | Roma (\u0130talya) | 5 Kas\u0131m 2016 fran\u00e7ais italiano English Espa\u00f1ol \u00ab Te\u015fekk\u00fcrler, Ba\u015fkan Obama. \u0130talya n\u00fckleer g\u00fcvenlik i\u00e7in \u00e7abalar\u0131n\u0131 b\u00fcy\u00fck bir kararl\u0131l\u0131kla s\u00fcrd\u00fcrmeye devam edecektir \u00bb: Ba\u015fbakan Matteo Renzi, tarihi bir tweeter mesaj\u0131nda b\u00f6yle yaz\u0131yordu. Alt\u0131 ay sonra ayn\u0131 Renzi Birle\u015fmi\u015f Milletlerde, n\u00fckleer silahlara \u00ab evet \u00bb oyu verdi. ABD\u2019nin kuyru\u011funa tak\u0131lan \u0130talyan H\u00fck\u00fcmeti, Genel Kurul Birinci Komitesinde b\u00fcy\u00fck \u00e7o\u011funlukla onay g\u00f6ren, 2017 y\u0131l\u0131nda Birle\u015fmi\u015f Milletlerde \u00ab tamamen ortadan kald\u0131r\u0131lmalar\u0131yla sonu\u00e7lanacak \u015fekilde, n\u00fckleer silahlar\u0131n yasaklanmas\u0131 i\u00e7in zorlay\u0131c\u0131 yasal bir arac\u0131 m\u00fczakere etmek \u00bb i\u00e7in bir konferans toplanmas\u0131 davetini \u00f6ng\u00f6ren karar tasar\u0131s\u0131na kar\u015f\u0131 tav\u0131r ald\u0131.\\nB\u00f6ylece \u0130talyan H\u00fck\u00fcmeti, bundan iki y\u0131l \u00f6nce Viyana Konferans\u0131 s\u0131ras\u0131nda, \u00ab sab\u0131r ve diplomasiyle arabulucu rol\u00fc \u00bb oynayarak n\u00fckleer silahs\u0131zlanma ad\u0131na hareket etme iradesi konusunda g\u00fcvence vererek, \u00ab kolay tatmin olmayan \u00bb n\u00fckleer kar\u015f\u0131t\u0131 hareketlere verdi\u011fi s\u00f6z konusunda t\u00fck\u00fcrd\u00fc\u011f\u00fcn\u00fc yalad\u0131. B\u00f6ylece, h\u00fck\u00fcmetten \u0130talya\u2019n\u0131n \u00ab aktiften de \u00f6te, muhtemelen u\u00e7 noktada bir rol \u00bb oynayabilece\u011fi, \u00ab n\u00fckleer silahs\u0131zlanmaya do\u011fru giden insani ve hukuksal \u00bb bir g\u00fczergah i\u00e7erisinde, \u00ab n\u00fckleer silahlar\u0131n \u00fclke d\u0131\u015f\u0131na \u00e7\u0131kar\u0131lmas\u0131 i\u00e7in y\u00fcr\u00fct\u00fclen \u00e7aba ve m\u00fccadelenin s\u00fcrd\u00fcr\u00fclmesinin \u00bb talep edildi\u011fi, \u00ab topyekun n\u00fckleer silahs\u0131zlanmay\u0131 \u015fart ko\u015fuyoruz \u00bb \u00e7a\u011fr\u0131s\u0131 bo\u015flu\u011fa d\u00fc\u015f\u00fcyor.\\nBunun sonucunda, ayn\u0131 \u015fekilde ayn\u0131 i\u00e7erikteki parlamento \u00f6nergeleri de bo\u015flu\u011fa d\u00fc\u015f\u00fcyor. N\u00fckleer silahs\u0131zlanmaya y\u00f6nelik jenerik \u00e7a\u011fr\u0131lar kolayca ara\u00e7salla\u015ft\u0131r\u0131labilir: 1 000 milyar dolarl\u0131k yeniden n\u00fckleer silahlanman\u0131n mimar\u0131 ABD Ba\u015fkan\u0131n\u0131n, \u00ab n\u00fckleer silahlardan ar\u0131nm\u0131\u015f bir d\u00fcnya vizyonu \u00bb i\u00e7in Nobel Bar\u0131\u015f \u00d6d\u00fcl\u00fc\u2019ne lay\u0131k g\u00f6r\u00fcld\u00fc\u011f\u00fcn\u00fc d\u00fc\u015f\u00fcnmek yeterli.\\nBirle\u015fmi\u015f Milletlerin karar tasar\u0131s\u0131nda s\u00f6z\u00fc edilen n\u00fckleer silahs\u0131zlanma hedefine varmak i\u00e7in \u0130talya\u2019dan katk\u0131da bulunabilece\u011fimiz somut y\u00f6ntem, \u00fclkemizi ABD\u2019nin n\u00fckleer silahlar\u0131ndan kurtarmakt\u0131r. Bu ama\u00e7la h\u00fck\u00fcmete \u00e7a\u011fr\u0131da bulunmak yerine, onu, 2nci maddesinde \u00ab s\u00f6zle\u015fmeye taraf olan ve askeri a\u00e7\u0131dan n\u00fckleer olmayan Devletlerin her biri, herhangi birinden n\u00fckleer silah ya da di\u011fer patlay\u0131c\u0131 n\u00fckleer ayg\u0131tlar\u0131 almamay\u0131 ve bu t\u00fcr silah ve patlay\u0131c\u0131 ayg\u0131tlar\u0131 \u00fczerinde do\u011frudan ya da dolayl\u0131 olarak denetimi alt\u0131nda bulundurmamay\u0131 taahh\u00fct eder \u00bb ko\u015fulunu i\u00e7eren ve \u0130talya taraf\u0131ndan imzalanan ve onaylanan N\u00fckleer Silahlar\u0131n Yay\u0131lmas\u0131n\u0131n \u00d6nlenmesi Anla\u015fmas\u0131na uymaya zorlamam\u0131z gerekiyor. \u0130talya\u2019n\u0131n N\u00fckleer Silahlar\u0131n Yay\u0131lmas\u0131n\u0131n \u00d6nlenmesi Anla\u015fmas\u0131n\u0131 ihlal etmeye son vermesini ve ABD\u2019den topraklar\u0131m\u0131zdaki b\u00fct\u00fcn n\u00fckleer silahlar\u0131 derhal geri \u00e7ekmesini ve buraya, Rusya\u2019ya kar\u015f\u0131 ABD/NATO\u2019nun m\u0131zrak ba\u015f\u0131 yeni B-61-12 bombalar\u0131n\u0131, ne de ba\u015fka n\u00fckleer silahlar\u0131 yerle\u015ftirmemesini talep etmeye zorlamal\u0131y\u0131z. \u0130talyan pilotlar\u0131n\u0131n, ABD komutas\u0131 alt\u0131nda n\u00fckleer silahlar\u0131n kullan\u0131m\u0131 konusunda e\u011fitim almamalar\u0131n\u0131 talep etmeliyiz.\\nBu, No Guerra, No Nato komitesi ve ba\u015fka \u00f6zneler taraf\u0131ndan ba\u015flat\u0131lan kampanyan\u0131n hedefidir. Kampanyan\u0131n elde etti\u011fi ilk \u00f6nemli kazan\u0131m, 26 Ekim\u2019de Toskana B\u00f6lgesel Konseyinde, Si Toscana a Sinistra (Evet, Toskana sola) grubunun verdi\u011fi ve \u00ab N\u00fckleer Silahlar\u0131n Yay\u0131lmas\u0131n\u0131n \u00d6nlenmesi Anla\u015fmas\u0131na uymay\u0131 ve ABD\u2019nin derhal her t\u00fcrl\u00fc n\u00fckleer silah\u0131 \u0130talyan topraklar\u0131ndan geri \u00e7ekmesi ve yeni B-61-12 bombalar\u0131n\u0131 ve di\u011fer n\u00fckleer silahlar\u0131 yerle\u015ftirmemesi i\u00e7in gerekeni yapmas\u0131n\u0131 h\u00fck\u00fcmetten talep etmesi i\u00e7in yerel idareyi yetkilendiren \u00bb bir \u00f6nerge kabul edildi. Bu giri\u015fimler ve di\u011ferleri arac\u0131l\u0131\u011f\u0131yla, g\u00fc\u00e7l\u00fc bir seferberlikle h\u00fck\u00fcmete N\u00fckleer Silahlar\u0131n Yay\u0131lmas\u0131n\u0131n \u00d6nlenmesi Anla\u015fmas\u0131na uymas\u0131n\u0131 dayatacak geni\u015f bir cephe olu\u015fturabiliriz.\\nBundan alt\u0131 ay \u00f6nce Manifesto sayfalar\u0131nda, Parlamentoda, N\u00fckleer Silahlar\u0131n Yay\u0131lmas\u0131n\u0131n \u00d6nlenmesi Anla\u015fmas\u0131 temelinde, \u0130talya\u2019dan ABD n\u00fckleer silahlar\u0131n\u0131n derhal geri \u00e7ekilmesini \u015fart ko\u015fmaya haz\u0131r birisi olup olmad\u0131\u011f\u0131n\u0131 soruyorduk. Bu sorunun cevab\u0131n\u0131 hala bekliyoruz.\\nManlio Dinucci \u00c7eviri\\nOsman Soysal\\nKaynak\\nIl Manifesto (\u0130talya)'"}, "time": 1742564130.300934}